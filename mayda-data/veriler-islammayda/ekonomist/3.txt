Maalesef öyle...
A. Aktaş, "İşgücü istatistiklerinde yöntemi değiştirmek ve belki de üç ay ortalaması yerine aylık hesaplamaya geçmek gerek" diyor. Aynı fikirdeyim. Böylece daha çabuk yayınlanır. TÜİK niye böyle yapıyor zaten hiç anlayamadım. İsteyen uzman ortalama alır.
Bugün nisan ayı ciro endeksleri ve sanayi üretimi verileri yayınlanınca nowcasting modelimde daha güçlü değişkenlere geçtik. Bu da 2. çeyrek için küçülme tahminini %15 dolayına çıkardı. Mayıs ve haziran verileri belli olduğunda durum biraz değişebilir. Ama gidişat hiç iyi değil.
Nisan ayında hem sanayi üretimi hem de reel perakende satışlar çöktü. İlginç olan sanayi üretimindeki düşüşün çok daha fazla olması. Sanayi üretimindeki düşüş ikinci çeyrekte büyümeyi veya daha doğrusu küçülmeyi çok aşağılara çekecek gibi görünüyor.
Koronavirüs krizinin istihdama etkileri yavaş yavaş ortaya çıkmaya başladı. Tam da beklediğimiz gibi, kriz esas olarak kayıt dışı çalışanları vuruyor. Alınan önlemler ise maalesef bu kişileri koruyacak nitelikte değil. Burada gelirsiz kalacakların düşen talebi ekonomiyi de vurur.
Bugün burada👇 tartışmaya çalıştığım konu bir süredir üzerinde çalıştığım bir araştırmayla ilgiliydi. Spoiler vermek gibi olacak ama hazırlamakta olduğum sunum dosyasından ilgili sayfayı şuraya koyayım.
Yani 43 yılda ABD'de yaşanan toplam enflasyon %341, Türkiye'de yaşanan toplam enflasyon %100 milyon! Aramızda neden böyle fark olduğunu anlamak için başka göstergeye gerek yok. Fiyat istikrarının olmadığı yerde ekonomik gelişme de olmaz...
Petrol fiyatları düştü diye kurlardaki artışın enflasyona etkisinin umursanmamasının sonucu...
ABD'de büyüme hesaplaması bizdekinden farklıdır. Önceki çeyrek döneme göre mevsimsel düzeltilmiş büyümeyi hesaplayıp 4. kuvvetini alıyorlar ve buna "yıllıklandırma" diyorlar. %52,8'lik tahmin bizdeki hesaba göre aşağı yukarı %17 küçülmeye tekabül eder.
Önemli olan koronavirüs krizinin başlamasından sonra neler olduğu. 2018-19 resesyonu nedeniyle geçen yıl bu sıralarda zaten dipteydi. Faizlerdeki düşüş sayesinde geçen yılın sonlarıyla bu yılın başlarında toparlanma eğilimdeydi ki koronavirüs kriziyle birlikte yeniden dibe vurdu.
Dış ticarette mayıs ayı tablosu nisan ayındakiyle neredeyse aynı çıktı. Dış talepteki gerileme yüzünden ihracatta, iç talepteki gerileme yüzünden ithalatta büyük düşüş var. İhracattaki düşüş ithalattaki düşüşün üzerinde olduğu için, ekonomideki küçülmeye rağmen dış açık artıyor.
Büyüme tahminleri nereden mi geliyor? İşte buna👇 benzer modellerden. Benim nowcasting modelim şu anda 2. çeyrek için %9,7 küçülmeye işaret ediyor. 24 Nisan'da KKO ile başlayan süreç yeni veriler geldikçe ilerliyor. Daha sanayi üretimi ortada yok. Bakalım sonuçta nerede duracak?
Tarım ve inşaat bildiğiniz gibi. Sanayide hızlı büyüme sürmüş. Esas performans kaybı hizmetlerde olmuş ve geçen yılın son çeyreğinde %7,8 olan katma değer artışı bu yıl ilk çeyrekte %3,4'e inmiş. Bu da yavaşlamanın koronavirüs kaynaklı olduğuna işaret ediyor.
İlk çeyrekteki %4,5'lik büyüme beklenenden düşük. Mesela ben %,5,5 dolayında bekliyordum, BETAM'ın son tahmini %6,7 idi. Anlaşılan mart ayı ortalarında başlayan koronavirüs krizi ilk çeyrekteki büyümeye bile ciddi olumsuz yansımış. İkinci çeyrekte çift haneli küçülme yaşanabilir.
Dünyada küçülme daha ilk çeyrekte başladı. Dünya ekonomisine ilişkin çeyreklik GSYH verileri yok ama küresel ticarete ve sanayi üretimine ilişkin veriler var. Onlar da bunu söylüyor. Ticaret savaşları yüzünden zaten işler iyi değildi. Koronavirüs bunun üzerine tuz biber ekti.
Çok doğru! Türkiye'nin şu ana kadarki verileri hastalananların %3,6'sının öldüğünü gösteriyor. Hadi vaka sayısı tam tespit edilemediği için gerçek ölüm oranını bunun yarısı kadar (%1,8) kabul edelim. Bu da 83 milyonluk nüfusta 1,5 milyon ölüm demek. Bunu göze almak mümkün mü?
"Evet çok kayıp veriyorlar ama en azından ekonomileri sağlam kalıyor" desek, hayır öyle bir durum da yok. İsveç'te de PMI nisan ayında 2008 küresel krizi dönemindeki seviyesine yaklaşmış. Bu endeksi yayınlayan kurum 2020'de %5 küçülme bekliyor (bkz.
İsveç'teki durum nasıl başarı öyküsü olarak satılmaya çalışılıyor anlamış değilim. Evet henüz İspanya ve İtalya kadar kötü durumda değil ama oraya doğru gidiyor. 1 milyon kişi başına ölüm sayısı 349'u bulmuş. Aynı oran Türkiye'de olsa şimdiye kadar 29 bin kayıp vermiş olurduk.
İkinci çeyrekteki ekonomik büyümenin vehametine ilişkin bir gösterge daha... Konut satışları nisan ayında geçen yılki seviyesinin %55,5 altında kaldı. Bu bahar çok zor geçiyor. Umutla yazı bekliyoruz. İnşallah umutlarımız boşa çıkmaz.
Et bulamadığımız için meyve yiyoruz.
İlginç bir öneri. Akıştan anladığım kadarıyla merkez bankalarının vatandaşa karşılıksız para vermesini içeriyor; yani gerçek helikopter para! Ama dikkat, düşük enflasyonlu ülkeler için geçerli; yani Türkiye hariç...
Ayıp değil ama bu uluslararası koordinasyonla yapılmalı. Her ülke kafasına göre moratoryum ilan ederse dünya 1930'lara dönebilir. Öte yandan günümüzde borçlar devletler arasında olmaktan ziyade özel kurumlar arasında olduğu için uluslararası koordinasyonun sağlanması da zor gibi.
Gelişmiş ülkelerde ise büyüme denince mevsimsel düzeltilmiş reel GSYH'de çeyreklik değişim anlaşılır. Hatta ABD bir de onun 4. kuvvetini alıp yıllıklandırıyor. Aslında bizde de bu veriler var. Bunlara bakınca👇 1. çeyrekte çeyreklik büyüme sıfır civarında çıkabilir gibi görünüyor
Bahsettiğim korelasyon işte bu: 👇 Buna bakınca ilk çeyrekte %5-6 arasında ekonomik büyüme çıkması mümkün görünüyor. Ama ikinci çeyrekte mavi çizgi sıfırın çok altına inebilir. Türkiye'de ekonomik büyüme denince reel GSYH'de yıllık değişimin akla geldiğini de burada belirteyim.
Ekonomik büyümeyle korelasyonu yüksek olan sanayi üretimi ve reel perakende satışlardaki yıllık değişim mart ayında yere çakıldı. İlk iki aydaki yüksek artış ilk çeyrekteki büyümeyi kurtaracak ama bu gidişle ikinci çeyrekte derin bir küçülme bizi bekliyor.
Türkiye'de turizm gelirlerinin cari işlemler dengesi üzerinde çok büyük etkisi var. Mesela net turizm geliri olmasa mart ayında cari dengede 1,5 milyar dolar fazla değil 24,1 milyar dolar açık olacaktı. Bu yıl turizm gelirleri gerçekten çökerse cari denge çok zorlanacak.
Cari işlemler dengesinde beklediğimden de hızlı bir bozulma var. Yıllık cari fazla mart ayında 6,3 milyar dolardan 1,5 milyar dolara inmiş. Muhtemelen nisan ayında yeniden negatif tarafa geçmiştir. Turizm gelirlerindeki kayıp bu yıl cari dengeyi çok zorlayacak.
Bu da aynı grafiğin istihdamda değişim oranıyla ilgili olan versiyonu. Yorumlar aynı...
2008-2009 resesyonunda en derin küçülme sanayide, 2018-2019 resesyonunda ise en derin küçülme inşaatta yaşanmıştı. Hizmet sektörü ise özellikle 2018-2019'u hafif hasarla atlatmıştı. Fakat bu sefer sıra hizmet sektöründe gibi görünüyor. Bakalım ne olacak?
ABD'de işsizlik oranı nisan ayında %4,4'ten %14,7'ye tırmanarak bizim koronavirüs krizi öncesi seviyelere gelmiş. Acaba bizdeki işsizlik oranı şu anda nerelere gitmiştir? Bunu ancak temmuz ayında öğrenebileceğiz.
Dani Rodrik'i ilk kez Türkçe konuşurken izledim. Soli Özel ile güzel bir sohbet yapmış. İzleyin derim. Virüs Sonrası Gelecek Nasıl Kurulacak?
FED ile swap imkanı var mı? Eğer yoksa alternatifi ne? Fatih Hoca (@OzatayFatih) önceki gün @BloombergHT TV'de bunu net bir şekilde anlatmıştı. Bence herkesin öğrenmesinde fayda var. Buyrun kendisinden dinleyin:
Türkiye'de işsizlik ile büyüme arasında şöyle👇 bir ilişki var. Buna "Okun Yasası" deniyor. 2019q2'de işsizlik oranı %12,8'di. 2020q2'de beklediğiniz küçülmeye göre işsizlik oranının ne olabileceğini buradan hesaplayabilirsiniz. Mesela %20 küçülmede işsizlik oranı %19,7 çıkıyor.
Erol Hoca, koronavirüs krizinin istihdama olası etkilerini çok net bir şekilde anlatıyor. Mutlaka izleyin... Ağır Ekonomi: Prof.Dr. Erol Taymaz ile "tedbir alınmazsa Türkiye'de isti...
Biz evden burnumuzun ucunu çıkaramazken 26 bin araç satılabilmesi yine de iyi...
Bu haftaki @EkonomistDergi'de "En şiddetli resesyon mu geliyor?" diye yazdım. Türkiye son 33 yılda 7 resesyon yaşadı.👇 Bunların en şiddetlisi 2008-2009 resesyonuydu. Bu seferki daha şiddetli olabilir. Yazının linki aşağıda:
Petrol fiyatları düştü diye kurlardaki artışın enflasyona etkisi pek umursanmıyor gibi. Büyük hata... Kriz sonrasında petrol fiyatları eski yerine dönebilir ama kurlarda bunun olması zor. Ayrıca düşük petrol fiyatı kurlardaki artışın bilançolarda yarattığı tahribatı da gideremez.
Güzel bir tartışma olmuş, iktisatçıların izlemesi faydalı olur. Dikkat, bu videonun devamı da var. Hatta ikinci kısmı daha ilginç diyebilirim. Heterodoks İktisat ve İktisatta Matematik Kullanımı: Dr. Anıl Aba ile Sö...
Nitekim benim hesaplarıma göre durum aynen öyle. Üstelik sadece nisan ayında değil son bir yıldır da durum böyle. Nisan ayı itibariyle yıllık enflasyon zengin için %10,92 olarak hesaplanırken, yoksul için %12,31 çıkıyor.
Enflasyonda nisan ayında yaşanan düşüş daha çok zenginlerin tüketim sepetinde ağırlığı olan ürünlerden kaynaklanıyor. Buna karşılık fakirlerin tüketim sepetinde ağırlığı olan ürünlerdeki fiyat artışları yüksek. Bunun sonucu fakirin enflasyonunun daha yüksek olmasıdır.
Nisan ayında ihracat %41,4, ithalat %28,3 düşmüş. Ayın son günlerindeki ithalatı zorlaştırma önlemlerine rağmen ithalattaki düşüş ihracattaki düşüşün gerisinde kalınca dış ticaret açığındaki artış sürmüş. Bu, cari dengedeki bozulmanın nisan ayında da sürdüğü anlamına geliyor.
Yıllık tüketici enflasyonu nisan ayında yılbaşında çizdiğim rotadan aşağı doğru ayrılmaya başladı. Bu gidiş şu anda yıl sonu için %9 dolayında enflasyona işaret ediyor. Ancak koronavirüs krizinin etkisiyle burada daha çok gelişme yaşanabilir. Normal bir dönemde olmadığımız malum.
Nisan ayının ikinci yarısında sadece Türkiye'de değil dünya genelinde de koronavirüs ölümleri düşüşe geçti. Bunun nedeni alınan karantina önlemleri mi yoksa mevsimsel faktörler mi anlamak zor. Buna ancak tıp camiası açıklama getirebilir.
İBB'nin verilerine göre İstanbul'da nisan ayında 8.980 kişi vefat etti. 2019'un aynı ayına göre 2.874 kişi veya %47,1 artış var. Ayın ilk yarısında hızla artan vefat sayısı ikinci yarısında düşüşe geçti. Yalnız son günlerin verileri daha sonra bir miktar revize edilebilir.
Havalar ısınınca koronavirüs gidecek mi? Hava sıcaklığı ile koronavirüs vaka sayısı arasında bir ilişki varmış gibi görünüyor. En azından şu anda vakalar ılıman ülkelerde yoğunlaşmış gibi. Elbette burada kontrol edilmesi gereken değişkenler de var. Onlara bakmaya çalışacağım.
2008-2009 küresel krizinde Türkiye'de mevsimsel düzeltilmiş GSYH'de düşüş 4 çeyrek sürmüş, toparlanma da 7 çeyreği bulmuş. Yani ekonomi kriz öncesindeki durumuna 11 çeyrek sonra dönebilmiş. Buna bakınca TCMB'nin bu seferki krize ilişkin beklentisi iyimser mi acaba sorusu doğuyor.
Enflasyon Raporu'ndaki çıktı açığı tahminlerine bakılırsa, TCMB iktisadi faaliyette nisan ayındaki büyük düşüşten sonra mayısta biraz daha gerileme bekliyor. Haziranda toparlanmanın başlayacağını düşünüyor ama eski seviyeye dönüşün 2021'in ikinci çeyreğini bulacağını öngörüyor.
Çok güzel bir sunumdu, izlemenizi tavsiye ederim.
Turizm daha ilk çeyrekte darbe yemeye başlamış bile. Bu yıl turizm gelirlerinde daha önce hiç görülmemiş şiddette bir düşüş yaşanacak gibi.
Sahte korelasyon... Çocuğun okul başarısını arttıran evdeki kitap sayısı değil, o kitaplara sahip olan eğitimli ebeveynleri olmasıdır.
1 milyon kişi başına 200 kişi ölmüş. Daha ne olmalıydı ki?
Türkiye'de kapanan koronavirüs vakalarındaki ölüm oranı bugün %9,6'ya kadar indi. Bu oranda dünya ortalaması şu anda %20. Genç bir nüfusa sahip olduğumuz için Türkiye'deki oranın dünya ortalamasından düşük olması normal. Bu oran ne kadar düşerse kayıp sayımız da o kadar azalacak.
Hollanda'da futbol sezonu iptal edilmiş. İngiltere'de benzer bir karar alınırsa Liverpool taraftarları ülkeyi yakar herhalde. 🙂
Ocak ayında hem dünya ticaretinde hem de sanayi üretiminde keskin bir düşüş olmuştu. Bugün gelen şubat ayı verileri bu düşüşün sürdüğünü gösteriyor. İlk iki ayda koronavirüs salgını Çin'den diğer ülkelere henüz tam yayılmamıştı. Mart ayından itibaren daha fazla düşüş görebiliriz.
KKO verilerine göre şu anda imalat sanayi aşağı yukarı 2008-2009 küresel krizindekine benzer durumda. Fakat hizmet sektörleri herhalde o dönemdekinden çok daha kötü durumda olmalı. Bu da ekonominin genelindeki durumun da o dönemdekinden çok daha kötü olduğu anlamına geliyor.
Nisan ayı kapasite kullanım oranı verileri belli oldu. Krizin derinliği konusunda hala şüphesi olan varsa bu veriden sonra kafası pırıl pırıl olur sanıyorum. Üstelik bu imalat sanayiindeki durum. Bir de koronavirüs salgınının esas vurduğu hizmet sektörlerindeki durumu düşünün.
Yeni vaka sayısı 11 Nisan'da 5.138'i bulmuştu. Son günlerde o seviyeden epeyce uzaklaştık. Ancak bugüne kadar kapanan 20.982 vakanın %11,9'u ölümle sonuçlandı. Bu oran daha da düşmezse toplam kayıp 10.000'i aşabilir. Bu nedenle yeni vakaların çok daha hızlı aşağı çekilmesi şart.
Bunun nedeni olarak aklıma iki şey geliyor: 1) Başka illerde ve hatta yurtdışında vefat edip İstanbul'da defnedilenler İstanbul'da vefat edip başka illerde defnedilenlerden daha fazla olabilir. 2) İBB'nin verilerinde TC vatandaşı olmayanlar da bulunabilir.
İBB verileri İstanbul'daki ölümleri mi definleri mi kapsıyor anlamak için 2018'in 4 ayı için TÜİK ile karşılaştırdım. Beklemediğim bir sonuç çıktı. Beklentim İstanbul'da ölenlerin bir kısmı başka illerde defnedildiği için İBB verilerinin daha düşük çıkmasıydı ama durum tam tersi.
Veri paylaşımında şeffaflık neden önemli onu gösteren bir haber olmuş. Bakanın Türkiye geneline ilişkin verdiği verilere erişim olsaydı muhtemelen bu tartışma ortaya çıkmazdı. Ama açık kaynaklarda 2019 verisi bile yok. TÜİK sitesinde en son 2018'in aylık verileri var.
Çok lafı geçince İstanbul'daki vefat sayılarına ben de bakayım dedim. Özellikle nisanın ilk yarısında geçen yıla göre ciddi bir yükseliş olduğu görülüyor. Son günlerde biraz düşmüş ama hala geçen yılın üstünde. Ayrıca son günlerin verilerinde yukarı yönlü revizyon da gelebilir.
Vay, bu üçlü kaçmaz. 🙂
Para basmanın tehlikeleri malum. Bu öneriyi yapanlar da bunun farkında. Bu tehlikelere dikkat çekerek "Aman ha!" diyenlerin kriz yüzünden işsiz kalanlara nereden kaynak bulup gelir desteği verilebileceğini de söylemesi lazım. "Parası olmayan aç kalsın" deniyorsa onu da bilelim.
Dünyada uzun zamandır hizmet sektörleri büyürken sanayinin ekonomideki payı düşüyor. Buna "deindustrialization" deniyor. Koronavirüs en çok hizmet sektörlerini etkiledi ve toparlanmanın zaman alacağı düşünülüyor. Acaba bu durum bir "reindustrialization" başlatır mı? @onerguncavdi
Nisan ayının ilk 15 gününde ihracatta geçen yılın aynı dönemine göre %39,9 düşüş var. Muhtemelen ayın tamamında da buna yakın bir düşüş olur. Turizmde de durumun feci olduğu biliniyor. Yani ana döviz geliri kalemlerimiz neredeyse kurumuş durumda. Bakalım ne olacak?
Türkiye'de kapanan (ölüm+iyileşme) vakalardaki ölüm oranı dünya ortalaması olan %21'e indi. Türkiye genç bir nüfusa sahip olduğu için muhtemelen bu oran dünya ortalamasının altına da düşecek. Bu orana ilişkin varsayımlarla önümüzdeki dönemdeki olası kayıplar tahmin edilebilir.
TCMB eski başekonomisti Hakan Kara, IMF'nin Türkiye tahminleri üzerinden ekonomide bu yıl neler yaşanabileceğini yorumluyor. İzlemenizde fayda var.
Buyrun bu da benden: Koronavirüs ölümleri ile yaşlı nüfus ilişkisi. Beklenebileceği gibi yaşlı nüfusu fazla olan ülkelerde ölümler de genelde daha fazla. Fakat dünyadaki yaşlı nüfusu en yüksek ülke olan Japonya ilginç bir istisna oluşturuyor.
Koronavirüs gerçekten daha çok zengin ülkelerdeki insanları mı öldürüyor yoksa yoksul ülkelerde tespit sorunları mı var? Buyrun siz karar verin...
Bence hala 0,02 🙂
IMF'ye göre koronavirüs yüzünden bu yıl ülkelerin %90'ı resesyona girecek. 2009'da bu oran %60 civarındaymış.
Koronavirüs salgınının Türkiye'deki işsizliğe ve gelir dağılımına olası etkisine ilişkin güzel bir rapor. Mutlaka göz atın... Bayar, Günçavdı ve Levent (2020), COVID-19 Salgınının Türkiye’de Gelir Dağılımına Etkisi ve Mevcut Politika Seçenekleri.
IMF, bu yıl Türkiye'de %5 küçülme bekliyor. Tahminlere göre ortalama tüketici enflasyonu %12, cari işlemler dengesinin GSYH'ye oranı %0,4, işsizlik oranı ise %17,2 olacak.
Bugünlerde istatistiğe merak salanlara öncelikle "büyük sayılar yasası" hakkında bilgi edinmelerini tavsiye ederim.
İşte şimdi rahatladım. Ekonomiyi izlerken ben de aynen böyle yapıyorum ve çok uzağı göremediğim için bazen kendimi yetersiz hissettiğim oluyor. Ama Bernanke de böyle dediğine göre demek ki sorun yok.🙂 Kaynak: Ben Bernanke (2016), Karar Alma Cesareti, Scala Yayıncılık.
Serbest piyasa çalışıyor. 🙄 Uzaktan eğitimi online sınav ile taçlandırmayı planlayanlar acaba bunu da düşünmüş müydü? Valla benim hiç aklıma gelmemişti.
Reel ekonomiden koronavirüs krizi öncesi son veriler geldi. Şubat ayında hem sanayi üretimi hem de reel perakende satışlarda yıllık bazda çift haneli artış varmış. Mart ayından itibaren bu tabloda ciddi bir bozulma başlayacak.
Kapanan (ölüm+iyileşme) vakalardaki ölüm oranı bugün %25,8'e inerek %21'lik dünya ortalamasına biraz daha yaklaştı. Türkiye genç bir nüfusa sahip olduğu için bu oran dünya ortalamasının altına da inebilir. Bu orana ilişkin varsayımlarla olası ölüm sayısını tahmin edebilirsiniz.
Bu kadar kaynak hiçbir ülkede yok. Her ülke gibi Türkiye de eninde sonunda para basmak zorunda. Bunu bir program dahilinde yaparsa ne ala, aksi takdirde bir taraftan devasa bir işsizlik ve öte taraftan yükselen enflasyonla işler iyice içinden çıkılmaz hale gelebilir.
Kapanan (ölüm+iyileşen) vakalarda ölüm oranı Türkiye'de %27,1 iken dünya ortalaması %21,4. İnanılır gibi değil ama UK'de bu oran %96,6. Belki de bu sadece ciddi vakaların sayılmasından kaynaklanıyor olabilir ama yine de işi "sürü bağışıklığı"na bırakanların durumu feci görünüyor.
11 Nisan itibariyle 52.167 vakanın 4.066'sı kapanmış, bunların 1.101'i (%27,1) vefat ederken 2.965'i (%72,9) iyileşmiş durumda. Ölüm oranı dünyada %21 ve kapanan vaka sayısı arttıkça Türkiye de oraya doğru iniyor. Buradan önümüzdeki dönemdeki olası kayıpları hesaplayabilirsiniz.
Asaf Hoca'nın 26.03.2020'deki Ekonomik Görünüm'deki sözleri çok mantıklı. Mealen, nasıl ki savaş olasılığına karşı ordumuz varsa salgın olasılığına karşı da benzer bir sağlık altyapımız olmalıydı diyor. Koronavirüs sonrası gerçekten bir şeyler değişecekse bu yönde değişim olmalı.
Para basmanın elbette enflasyonist bir etkisi olacak. Bu etki nasıl ortaya çıkacak ve engellemek için neler yapmak lazım, videoda onları anlatmaya çalıştım.
Harcamalarını haftalık yapanların büyük kısmı da muhtemelen hafta sonu yapıyordu. Bu nedenle birçok aile yasak kararına gıda stokları azalmış bir şekilde yakalandı sanırım.
Bence koronavirüs salgınındaki en önemli gösterge bu. Dünyada iyileşme oranı şu anda %79, Türkiye de kapanan vaka sayısı arttıkça oraya doğru gidiyor. Gerek dünyada gerekse Türkiye'de salgının yayılımı yavaşlayıp kapanan vaka sayısı arttıkça umarım bu oran daha da yükselecektir.
Doğa, insanoğluna karşı savaşında yeni cepheler açıyor.
Yeni video: Para basılırsa enflasyon yükselir mi?
Anlaşılan o ki işsizlikteki düşüş binlerce kişinin emekliye sevk edilmesi ve binlercesinin de ümidini kaybedip iş aramaktan vazgeçmesi sayesinde gerçekleşiyor. Nitekim son iki ayda istihdamda artış değil 238 bin kişilik düşüş var. İşsizlikte böyle bir düşüş iyi bir şey değildir.
İşgücünden kaçış var! Geçen yılın son ayı ile bu yılın ilk ayında işgücünde 452 bin kişilik düşüş görünüyor. Acaba niye? Bunlar işgücünde ve işsiz olsaydı ocak ayında mevsimsel düzeltilmiş işsizlik oranı %12,6 değil %13,8 olacaktı.
Bu ayki @CapitalDergisi'nde "Virüsle Savaş Ekonomisi"ni yazdım. Capital'e basılı versiyonun yanında dijital olarak da ulaşmak mümkün.
Vay canına! Fatih Hoca'nın hesapları doğru çıkarsa bizi çok olağanüstü bir ekonomik küçülme bekliyor demektir.
Bence şu an TÜİK'in yapabileceği en iyi şey işgücü verilerini hızlı yayınlamak olur. Enflasyonu 3 gün gecikmeyle yayınlayan TÜİK işsizliği de 10-15 gün gecikmeyle yayınlayabilir. Bunun için zaten çok anlam veremediğim 3 aylık hareketli ortalama şeklindeki hesaptan vazgeçilebilir.
TCMB'nin bağış yapabiliyor olması ilginç. Ya 100 milyon TL yerine 100 milyar TL bağış yapsaydı ne olacaktı? MB'nin kasasından çıkan her kuruş parasal genişleme demektir. Kimse bu bağış olasılığını düşünüp yasasına buna engel olacak bir madde koymamış demek ki...
Yarın mart ayı enflasyon verileri açıklanacak. Ekonomi Atölyesi'nin son dersinde enflasyon konusunu işlemiştim. Dileyenler aşağıdaki linkten videoya ulaşıp izleyebilir:
ABD'de işsizlikte inanılmaz yükseliş var. Bizde neler olduğunu tahmin etmeye korkuyorum. İşin kötü tarafı bizde işsizlik verileri çok gerilerden geliyor. Mart ayında neler olduğunu ancak 10 Haziran'da öğrenebileceğiz. TÜİK'in bu verilerin yayınını öne çekmek için çalışması şart.
Mart ayı dış ticaret verileri belli oldu. Olacağı buydu.👇 Şaşırtıcı olan ihracattaki düşüş değil ithalatın az da olsa hala yükselişte olması. Orada kuvvetli bir baz etkisi var ama nisan ayından itibaren muhtemelen ithalatta da düşüş başlayacak.
Mutlaka okunması gereken bir yazı. @guvsak ve @OzatayFatih bu aşamada sokağa çıkma yasağının gerekli hale geldiğini söylüyor ve bu durumda neler yapılması gerektiğine ilişkin öneriler sunuyor.
Türkiye'de kayıt dışı olarak çalışan 9,7 milyon kişi var. Toplam istihdamın üçte biri kadar. Yaz aylarında bu sayı 10,3 milyona kadar çıkıyor. Koronavirüs krizindeki en kırılgan kesim bunlar. Bu kesime yönelik acil önlem gerekiyor.
Serdar hoca ile Güneş hocadan koronavirüs krizinin iyi bir tasviri gerçekçi çözüm önerileri... Mutlaka okuyun!
İlk çeyrekte büyümenin yüksek geleceği açık. Ama zaman bununla övünme zamanı değil. Muhtemelen ikinci çeyrekte ekonomi küçülecek. Zaman, bu süreçte işini ve gelirini kaybedeceklere nasıl destek olunabileceğini düşünme zamanı...
Üçüncü dalgaya dikkat! Youtube kanalım için çektiğim ikinci videoda koronavirüs krizinin ekonomiyi nasıl etkilediğini, geçenlerde Krugman'ın da paylaştığı AS-AD modelini kullanarak anlatmaya çalıştım. Umarım başarabilmişimdir.
Bu da aynı verilerin önceki aya göre değişimi gösteren versiyonu...
Koronavirüs salgınının dünya ekonomisine etkisine ilişkin ilk veri geldi. Hollanda'da kurulu CPB'nin verilerine göre ( ocak ayında hem küresel ticarette hem de dünya sanayi üretiminde büyük düşüş yaşandı. Bunda krizin Çin'de başlamasının önemli etkisi var.
Bu da ikinci bölüm:
Bu birinci bölüm:
Uzaktan eğitim vesilesiyle mecburen Youtube kanalı sahibi oldum. İKÜ'deki öğrencilerim için dün çektiğim işsizlik oranı konulu iki parçalık ders videosunu isterseniz siz de buradan seyredebilirsiniz:
Koronavirüs krizi sonrası reel sektöre ilişkin ilk veri geldi. KKO mart ayında aşağı dönmüş ama vahim bir tabloya işaret etmiyor. Ama bunun yanıltıcı olduğunu düşünüyorum. Daha ay bitmeden toplanan bu verinin gerçek durumu yansıtma ihtimali az. Esas etkiyi nisanda görebiliriz.
Koronavirüs salgını turizm üzerindeki etkisini daha şubat ayında göstermeye başlamış. Şubat ayında yabancı ziyaretçi sayısındaki artışta ciddi bir yavaşlama yaşanmış. Muhtemelen mart ayından itibaren ise bu verilerde büyük düşüş göreceğiz.
...ve bunlar bakanın kişisel açıklaması olmamalı, bakanlık sitesinde bir veri portalı oluşturulmalı.
Tüketici durumun vehametini tam olarak kavrayamamış sanırım. Bu anket her ayın ilk iki haftasında yapılır. Muhtemelen nisan ayındaki ankette çok daha kötü bir sonuç çıkacaktır. Tabii o zamana kadar bir mucize olmazsa...
Koronavirüs krizi nedeniyle yaşadığımız arz şoku mu yoksa talep şoku mu? Buyrun, Krugman resmini çizmiş. Talep tarafı daha ağır basıyor diyor.
Sağlık Bakanlığı bu konuda farkındalık yaratmak istiyorsa, vaka ve ölümlerin yaş dağılımı, kronik hastalık geçmişi, illere göre durumu gibi verileri yayınlamalı. Hatta önlem alınıp alınmamasına göre projeksiyonlar yapılıp kamu spotu olarak yayınlanırsa daha da etkili olabilir.
Aklın yolu bir. @ugurses kaynağı da göstermiş.
Bu krizden çıkmanın tek yolu bunu topyekün bir savaş gibi görmek. Nasıl ki devlet topyekün bir savaşta herkesi hizmete alıp iaşelerini de temin etmek zorundaysa şu anda yapması gereken de o. Tek fark bu kez hizmete alınacakların cepheye gitmek yerine evde kalmakla yükümlü olması.
Bence Ege Cansen'in de kast ettiği bu zaten.
Bu koronavirüs krizi sonrasında dünyada yeni bir toplumsal sözleşme gündeme gelecek, 1980'lerdeki kapitalizme yönelişin tersine bu kez sosyalizme yöneliş olacak diyor.
Ege Cansen son cümlesinde büyük kehanette bulundu. Hadi inşallah diyelim.
Kapitalist sistem belki de tarihinde ilk kez şirketlere değil direkt çalışanlara destek vermesi gereken bir kriz yaşıyor. Bazı ülkeler bunu anlamış gibi ama Türkiye'de anlaşıldığı biraz şüpheli. Evden çıkmayın dediğiniz ınsanların gelir durumlarını da mutlaka düşünmelisiniz.
Son birkaç ayda yaşadıklarımız: Depremler, çekirge istilası, koronavirüs salgını... Doğa resmen hayatta kalmak için insanoğluna savaş açmış gibi.
Yalnız Türkiye'de de nüfus giderek yaşlanıyor. Yapılan projeksiyonlara göre 2040'ta nüfusumuzun %16'sı 65 yaşın üzerinde olacak, 2080'de ise bu oran %26'ya yaklaşacak.
İtalya, yaşlı nüfus oranının en yüksek olduğu 6. ülkeymiş. Yunanistan ve Almanya daha da yukarıda. Türkiye bu açıdan orta sıralarda, 167 ülke arasında 66. imiş.
Ceyhun Hoca, koronavirüs krizi konusunda ekonomide neler yapılabileceğini çok güzel özetlemiş. Bir göz atmanızda fayda var.
Birinin ödemesi bir başkasının geliridir. Bu ortamda ödemelerin ertelenmesi sorunu içinden çıkılmaz bir hale getirebilir. Bence çare gelirsiz bir şekilde eve kapananlara gelir transferi yapılmasıdır. Bu maliye politikasının işi ama gerekirse MB kaynakları da kullanılabilir.
Türkiye gelişmiş ülkelere göre genç bir nüfusa sahip ve yaşlı nüfus oranı fazla değil. Bu doğru. Ama o kadar kalabalık bir ülkeyiz ki 60 yaş üstü nüfusun sayısı 11,6 milyonu buluyor. Yani koronavirüsten korkmamız için birçok ülkeden daha çok nedenimiz var.
Çocukken okuyup en çok üzüldüğüm kitap ise Pal Sokağı Çocukları idi. Nemeçek için nasıl üzüldüğümü hala hatırlarım.
Valla benim de çocukluğumdaki en sevdiğim kitaptır.
ABD ile aynı gemide olmadığımızın göstergesi
Ekonomi 2020'ye aralık ayına göre biraz hız keserek de olsa iyi girmiş. Ocak ayında iç talep hala canlı ve üretim artışı da yüksekmiş. Burada şubat ayında biraz daha hız kesme ve mart ayında ise epey yavaşlama beklenebilir. Sonrası ise koronavirüs salgınının gidişatına bağlı...
Bugüne kadar hep para politikasının dışsal şoklara karşı bir şey yapamayacağını okuduk. Dışsal şoka salgın hastalıktan daha çok uyan bir şey yoktur herhalde. Şimdi deniyor ki MB'ler bir şeyler yapsın. İyi de ne yapabilirler ki? Bilen varsa söylesin.
Bu hafta sonundaki maçlara gerçekten takımlarını ölümüne sevenler gidecek herhalde...
Tanrı'nın Trump'ın politikaları yüzünden gazabını üzerimize saldığına inananlar yüzde kaç?
Koronavirüs daha çok yaşlı nüfusu etkiliyorsa en riskli ülkeleri görmek için şu haritaya bakılabilir. İtalya'da 2015'te ortanca yaş 45,9 imiş. Nüfusun yaşlı olduğu gelişmiş ülkeler daha çok risk altında. Afrika'da ise risk oldukça düşük. Median Age, 2015
S. Arabistan-Rusya fiyat savaşıyla petrol fiyatı 30 dolarlara indi. Ocak ayında 60 doların üstündeydi. Bu düşüş kalıcı olursa 2020'de ithalat faturasını 7 milyar dolar kadar düşürebilir. Kalıcı olup olmayacağını bu hafta @EkonomistDergi'de @ARAMduran'ın haberinde okuyabilirsiniz.
Yıllık cari fazla tam açığa dönüşmek üzereydi ki revizyon hızır gibi yetişti. Bu durumda yıllık cari fazla bir müddet daha sürecek gibi. Koronavirüs salgını ekonomiyi vurursa bu süre daha da uzayabilir.
Mayıs 1987'nin 2 milyon TL'si (6 sıfır atılmış haliyle 2 TL) bugünün parasıyla yaklaşık 39 bin TL ediyor. Ucunda şampiyonluk olan bir teşvik primi olarak abartılı bir para değil. Bu tür hesaplarda TCMB'nin enflasyon hesaplayıcısını kullanabilirsiniz:
Nedensellik ters yönde olsa gerek. Yani yabancılar çıktığı için kurlarda yükseliş yaşanıyor.
Bu bana 2020 yılına çok kötü bir giriş yaptığımızı düşündürüyor. İlk çeyrekte yıllık bazda -geçen yılın aynı çeyreğine göre- büyüme devam etse de dönemsel bazda -önceki çeyreğe göre- küçülme yaşanması ihtimali yüksek görünüyor.
Şubat ayında enflasyonun beklenenden düşük çıkmasında ulaştırma grubundaki fiyatların düşmesi önemli rol oynadı. Ancak bu gruptaki fiyatların düşmesi daha çok zenginlere yarıyor. Yoksullar için daha önemli olan gıda fiyatlarındaki artış ise sürdü. Sonuç, aşağıdaki gibi oldu.
Fatih Özatay'dan mutlaka okunması gereken bir yazı:
Şubat ayında enflasyon beklenenden biraz düşük çıktı ama ilk iki ay itibariyle mevsim normallerine göre çizdiğimiz rotadan pek sapma yok. Bu gidişat yıl sonu için hala %10 dolayında enflasyona işaret ediyor.
Şubat ayı dış ticaret verileri belli oldu. İhracatta performans iyice zayıflamış; ocakta artış %6,4'tü. İthalatta artış ihracattan yüksek ama onda da yavaşlama var; ocakta artış %18,8'di. Koronavirüs etkisi mart ayında hem ihracatta hem ithalatta daha da yavaşlama getirebilir.
Büyüme 2019'un son çeyreğinde beklendiği gibi hızlandı. Ama bu büyümede stok artışının büyük katkısı var. Şirketler, iç talepteki artışın süreceği beklentisiyle, muhtemelen hem ara malı hem de mamul mal stoklarını arttırdı. Ancak iç talepteki artış ne kadar sürecek belli değil.
TÜİK, 2019'un dördüncü çeyrek dönemine ve yılın tamamına ilişkin GSYH verilerini yarın açıklayacak. Ne beklediğimi bu haftaki @EkonomistDergi'de yazdım. Şuradan okuyabilirsiniz:
Turizmde 2020 yılı iyi başladı. Ocak ayında ziyaretçi sayısında %16,1 artış yaşandı. İnşallah devamı gelir. Ancak koronavirüs yüzünden endişeler var...
Fatih Hoca'nın yazısından anlaşılacağı üzere, koronavirüs ekonomimizi dünya ticaretini vurması dolayısıyla etkileyecek. Dün de paylaştığım gibi dünya ticaretinde durum zaten çok kötü. 2019'da küresel krizden bu yana ilk kez düştü. Son üç çeyrektir de düşüş var. Hadi hayırlısı...
Hollanda'da kurulu CPB isimli kurumun ( verilerine göre, küresel ticaret 2019 yılını %0,4 düşüşle kapattı. Bu küresel krizden bu yana yaşanan ilk düşüş oldu. Koronavirüs salgını yüzünden en azından 2020'nin ilk yarısının da iyi geçmeyeceği açık.
Ekonomik krizin aile kurumu üzerindeki etkileri: 2019'da evlenme sayısı biraz daha aşağı giderken boşanma sayısı ise biraz daha yükselmiş...
TCMB'nin enflasyon tahminleri ya da tutmayacak duaya amin demek... Ta en başından beri, tesadüf eseri tutan birkaçı dışında, tutan tahmin yok. Genelde gerçekleşmeler tahminlerin çok üzerinde olmuş. Böyle bir performansla söylediklerinin ciddiye alınmasını beklemek gerçekçi olmaz.
TCMB, kendi tahminlerini dikkate alarak faiz indiriminde hala yerim var diyor. Ama sorun şu ki tahminleri hiç tutmuyor. Para politikasında amaç iktisadi birimlerin fiyatlama davranışlarını değiştirmek olduğuna göre halk gibi gerçekleşen enflasyonu dikkate alsa daha iyi olur.
Reel para politikası faizi pozitif mi negatif mi? Hangi enflasyonu dikkate aldığınıza bağlı. Halkın yaptığı gibi gerçekleşen enflasyonu alırsanız negatif. İktisatçılar gibi beklenen enflasyonu alırsanız biraz pozitif. TCMB'nin enflasyon tahminlerini alırsanız epeyce pozitif.
Aslında her şeyi kelle paça düzeyinde tartışıyoruz da diğerleri bu kadar net anlaşılmıyor.
Belirsizliğin yüksek olduğu dönemlerde en iyi enflasyon beklentisi cari enflasyona eşit olan enflasyon beklentisidir.
Refet Hoca (@RefetGurkaynak), TEK'in (@ekonomikurumu) geçen ekim ayında düzenlediği sempozyumda, "Türkiye'de enflasyon nasıl düşer" sorusuna çok net yanıt vermiş. Videoyu linkten izleyebilirsiniz:
Şöyle bir foto buldum. Altında da şu yazıyor: "All great economists are tall. There are two exceptions: John Kenneth Galbraith and Milton Friedman." --George J. Stigler (Left to right: George Stigler, Milton Friedman, John Kenneth Galbraith.)
Tüketici gelecek 12 ayda maddi durumunun bozulmasını, genel ekonomik durumun kötüye gitmesini, işsiz sayısının artmasını bekliyor. Büyüyen bir ekonomide böyle olmamalıydı. Anlaşılan büyüme geniş halk kitlelerine hala yansımış değil.
Tüketicinin ekonominin büyüdüğünden haberi yok sanırım.
Tarihte iz bırakmış iktisatçıların boylarının ne kadar olduğunu merak ettim şimdi. 😄
Fatih Hoca, döviz rezervlerinin yeterliliği konusunda, benim ilk kez duyduğum bir göstergeden bahsetmiş. Bu göstergenin 1'den büyük olması sorunlu ve işin kötüsü giderek de yükseliyor.
Bugünlerde işsizlik verileri üzerine tartışma yoğun. Refet Hoca bu verilerin nasıl hesaplandığını ekteki videoda çok iyi anlatıyor. Konuyu merak edenler izlesin derim. İşsizlik ve nüfusun işgücü durumu: Prof. Dr. Refet Gürkaynak
Yeni makalem Applied Economics Letters'da yayınlandı. İklimin bölgeler arasındaki gelir farklılıkları üzerindeki etkisiyle ilgili. İlk 100 kişi aşağıdaki tweet'te yer alan bağlantıdan ücretsiz olarak erişebilir.
Bunlardan 1 ve 3'ün ekonomideki mevcut konjonktürden kaynaklanan açıklamaları var. Ancak, benim bildiğim, 2'nin mantıklı bir açıklaması yok. Neden istihdamdan çıkan yüz binlerce kadın iş aramak yerine ev kadını olmayı tercih etsin ki? Bence esas buna bir açıklama gerekiyor.
Bugünlerde işgücündeki artışın nüfus artışına kıyasla düşüklüğü üzerine bir tartışma var. Aslında işgücündeki artış brüt değil net artış. Bazıları işgücüne girerken bazıları da çıkıyor. Son verilere göre en çok çıkanlar da bunlar: 👇 Meseleyi bunun üzerinden tartışmak lazım.
Daha birkaç ay önce bankalar kredi versin diye uğraşılıyordu. Ekonomi politikasında bir uçtan öbür uca savrulup durmak iyi değildir.
İzan, gözünün önündeki inkar etmek değil görebilmek, nedenleri ve sonuçları üzerine kafa yorabilmektir.
Hükümetin faiz indirimiyle ekonomiyi canlandırma isteği gerçekleşti. Bugün yayınlanan verilere göre, aralık ayında sanayi üretimi %9,5, perakende satışlar %11,4 arttı. Bu verilerden sonra 4. çeyrekte %5'in üzerinde büyüme çıkması neredeyse kesinleşti. Bakalım devamı gelecek mi?
Bunun nedeni Türkiye'de işsizliği düşürmek için gerekli büyümenin çok yüksek olması. Şuradaki yazımda ( Türkiye'de işsizliğin düşmesi için büyümenin %5,5-6 eşiğinin üzerinde olması gerektiği sonucuna varmıştım. Ayrıntıları merak edenler yazıyı okuyabilir.
İşgücü istatistiklerinde kasım ayı verileri aynı zamanda 4. çeyrek dönemin verileri oluyor. 4. çeyrekte işsizlik oranı 1 puan artmış durumda. Öncü göstergeler 4. çeyrekte büyümenin yükseldiğine işaret ediyor ama anlaşılan bu büyüme işsizliği düşürecek kadar yüksek çıkmayacak.
Sanayici gerçekten nitelikli ara işgücü istiyorsa bunun ücretlerde bir yansımasının olması gerekir. Asgari ücretle nitelikli ara işgücü olmaz. Eğer ücretlerde böyle bir yansıma görmüyorsak, gerçekten bu tür bir istek olduğuna da şüpheyle yaklaşmak gerekir.
Ekonomist'in (@EkonomistDergi) Ekonomist Özel Tanımlı Enflasyon Göstergeleri. Pazar günü çıkacak dergideki yazımın tablosu...
TÜSİAD, Türkiye ekonomisine ilişkin 2020 yılı tahminlerini yayınladı. Benim ilgimi en çok işsizlikte düşüş beklenmesi çekti. Açıkçası %3,5'lik büyümeyle bu düşüş nasıl olacak anlayamadım, raporda bir açıklama da bulamadım. @Zumrut_Imamoglu
Serdar Hoca (@Serdar_Sayan) çok önemli bir konudan bahsediyor, mutlaka izleyin.
Cem Hoca'nın (@cbaslevent) uyarısı üzerine grafiğe HBA'daki genel ağırlıklara dayanan enflasyonu da ekledim. HBA'daki genel ağırlıklara dayanan enflasyon da ocak ayı itibariyle TÜFE enflasyonundan yüksek. Bu da TÜFE'deki ağırlıkların sadece HBA'ya dayanmamasından kaynaklanıyor.
Tabii ki var. O da şöyle:
Ocak ayı enflasyonu %1,35 çıktı ama @EkonomistDergi'nin Ekonomist Özel Tanımlı Enflasyon Göstergeleri'ne göre yoksulun enflasyonu %1,75'i buldu. Harcamalarında gıdanın payı fazla olduğu için gıda fiyatlarındaki artış yüksek çıktığında yoksulun enflasyonu da daha yüksek oluyor.
Dış ticaret 2020'ye iyi başlamadı. İhracattaki artış düşük, ithalattaki ve dış ticaret açığındaki artış ise yüksek. Bu, ilk çeyrekte dış talebin büyümeye katkısının düşük gerçekleşeceğini, buna karşılık cari açığın yükseliş eğilimde olacağını ifade ediyor.
Ocak ayında enflasyon tam da 15 Ocak'taki tweet'imde verdiğim rotaya uygun olarak çıktı. Bu rota yıl sonu için %10 dolayında enflasyona işaret ediyor.
Bu kadar enflasyonla milyoner sayısının artması normal. Muhtemelen bu artış sürecek. 15 yıl önce -TL'den 6 sıfır atılmadan evvel- bırakın milyoneri hepimiz milyarderdik, unutmayın...
İdefix, salı günü verdiğim siparişi hala hazırlıyormuş. Eskiden 3 günde gelirdi bu kitaplar. Ne oldu da işler böyle yavaşladı acaba? @idefixcom
"Gazeteciler bizi anlayacak kapasitede değil" diye düşünüyorlar sanırım. Ayrıca halkı ikna etmek de pek umurlarında değil galiba. "Finans kesimini ikna edebilirsek tamamdır" diyorlar, anladığım kadarıyla...
...ve sonuç da hep aynı olmuş...
Bu topraklarda tüketim hep üretimden öncelikliymiş...
Geçen yıl bahar aylarında KKO'da bir ivmelenme olmuş ve o da yılın sonlarında "baz etkisi"yle büyümeyi getirmişti. Fakat ocak ayında KKO geçen yıla göre yüksek olsa da önceki aylara göre düşmüş durumda. Büyümenin devamı için önümüzdeki aylarda yeni bir ivmelenme olması gerekiyor.
Bazı göstergelerden gelen sinyaller 2019'un son çeyreğinde büyümenin yüksek çıkacağını gösteriyor. Ancak bu hızlı büyüme bazı geçici faktörlerle talebin öne çekilmesinin sonucu gibi. Ocak ayı kapasite kullanımı, 2020'nin ilk çeyreğinde büyümenin yavaşlayabileceğine işaret ediyor.
Betam, 2019'un 4. çeyreğinde %5,4 büyüme bekliyor. Betam, Türkiye'de ekonomideki gelişmeleri iyi izleyen ve analiz eden bir kuruluş. Raporlarını okumanızda fayda var.
Tüketici güven endeksi ocak ayında da 60'ın altında çıktı. Tüketici ekonomide işlerin düzeldiğine veya düzelmekte olduğuna bir türlü ikna olmuyor. Ekonomide geçen yılın üçüncü çeyreğinde yeniden başlayan büyümenin sürdürülebilir hale getirilmesinin önündeki en büyük engel bu...
2019 yılı 123,7 milyar TL'lik bütçe açığıyla kapandı. Yıl içinde TCMB'den alınan kaynaklar yeni bir rekor kırılmasına engel olamadı. Ekonomiyi canlı tutma çabası üç yılda bütçe açığını 4'e katladı. Muhtemelen önümüzdeki dönemin en kritik göstergelerinden biri bu olacak.
Peki enflasyon yılın ikinci yarısında gerçekten düşüşe geçer mi? Açıkçası bilmiyorum. Sadece "zor" diyebilirim. Yıl içinde enflasyonun gerçekte nasıl seyredebileceğini öngörmek çok zor. Çünkü birçok faktör var. Hal böyleyken faiz indiriminin devamı ateşle oynamak olabilir.
Buna bakılırsa TCMB'nin pek da faiz indirebilecek yeri yok gibi. Ama bana kalırsa da yarın indirim yapma olasılığı yüksek. Muhtemelen bunu yılın ikinci yarısında enflasyonun düşüşe geçeceği beklentisini piyasalara satmaya çalışarak yapacak.
Bu yılki hesaplar ise enflasyonun "normal şartlar" altında 2020 yılında aşağıdaki gibi bir seyir izleyebileceğini gösteriyor. Yani yılın ilk yarısında %11-13, ikinci yarıyılda ise %10-11 arasında bir seyir mümkün. 2020 ise %10 dolayında kapanabilir gibi görünüyor.
Her yılın başında enflasyonun "normal şartlar" altında o yıl nasıl bir seyir izleyebileceğine ilişkin hesaplar yaparım. Geçen yılki olası seyir kırmızı çizginin gösterdiği gibi iken gerçekleşme ise mavi çizginin gösterdiği gibi olmuştu. 👇
Faizlerdeki düşüş aralık ayında konut satışlarını da patlatmış. İyi ama soru hep aynı: Bu düşük faizler ne kadar sürdürülebilir? Muhtemelen kredi alanların çoğu da bunu sürdürülebilir görmediğinden fırsatı değerlendirmek için üzerine atlamış. Bakalım ne olacak?
Bu arada sanayi üretimi ve perakende satışlardaki bu gelişmeleri reel dış ticarete ilişkin olarak bu haftaki @EkonomistDergi'deki şu kısa yazım ( ile birlikte okumakta fayda var. 4. çeyrekte dış talepten büyümeye fazla bir katkı gelmeyeceğe benziyor.
Ekim ve kasım ayı sanayi üretimi ve perakende satış verileri 4. çeyrekte ekonomide hızlı büyüme çıkacağına işaret ediyor. Ancak satışlardaki artışın üretimdeki artışın 2 katını bulması büyümenin tüketim kaynaklı olacağını gösteriyor. Bu da dengelerin zorlandığı anlamına geliyor.
Kalkınma sürecindeki ülkelerde çocuk sayısı azalır. Bu kalkınmanın hem sonucu hem de nedenidir. Kişi başına gelirdeki artışı daha çok çocuk yapmak için kullanırsanız tekrar yoksullaşırsınız; az sayıda çocuk yapıp daha iyi yetiştirmek için kullanırsanız daha da zenginleşirsiniz.
Ekonomik krizler çocuk sahibi olma kararına da olumsuz etki eder. Muhtemelen 2019 yılı verileri belli olduğunda doğumların biraz daha azaldığını göreceğiz. Tersinin yaşanması için yine öncelikle ekonominin gerçekten düze çıkması gerekir.
Ekonomik kriz dönemlerinde evlenmeler azalır, boşanmalar artar. Muhtemelen 2019 yılı verileri belli olduğunda evliliklerin daha da azaldığını ve boşanmaların biraz daha arttığını göreceğiz. Tersinin yaşanması için önce ekonominin gerçekten düze çıkması gerekir.
Soru: Kriz var diyorsunuz, trafik araç kaynıyor, ne iş? Yanıt: Bu seferki kriz daha çok alt gelir gruplarını vurdu. -bkz.👇istihdam kayıplarının çoğu inşaat ve tarım kaynaklı- Diğerleri yeni kredi alıp borçları öteleyerek durumu idare etti. Ama bunun ne kadar süreceği şüpheli.
Türkiye, para politikasında, 2002'den bu yana, önce "örtük", sonra "açık" ve daha sonra da "esnek" şekilde olmak üzere enflasyon hedeflemesi rejimi uyguluyor. Örtük hedeflemede işler çok iyi gitmişti ama sonra bozuldu. Özellikle esnek hedeflemenin bilançosu çok kötü görünüyor.
Dış ticarette 2019 yılı ihracatta düşük performansla kapandı. İthalatta ise yılın bütününde düşüş var ama son aylarda yükseliş eğilimine geçmişti. Muhtemelen 2020'de cari işlemler dengesinin yeniden açık vermeye başladığını göreceğiz.
Enflasyonda az gittik uz gittik, 2 yıl öncesine geri döndük. Mesele şu ki 2 yıl öncesindeki durumumuz da çok kötüydü. Enflasyonda normal seviye %2-3 kabul edilir. Türkiye'nin hedefi ise yıllardır %5 ama onun bile yakınında değiliz.
Mutlaka izlenmeli...
BETAM, 4. çeyrekte %5,2 büyüme bekliyor.
Yatırımların ayrımına bakmadım. Öyle bir ayrım var mı onu da bilmiyorum ama olması biraz zor gibi.
Teşvik belgelerindeki sabit yatırım tutarı. Benim bildiğim kadarıyla, illere ilişkin başka yatırım verisi yok.
Türkiye'de yatırımlar ücretlerin düşük olduğu illerden çok yüksek olduğu illere yapılıyor. Çünkü onlar ya kendileri büyük pazar ya da büyük pazarlara yakınlar. Bölgesel asgari ücretle geri kalmış illerde ücretleri daha da aşağı çekerek bunu tersine çevirmek bence mümkün değil.
Ekonomi resesyondan çıktı ama TGE hala çok düşük. Neden? Çünkü ekonomideki toparlanma daha çok faizdeki düşüşten yararlanmaya çalışan hali vakti yerinde kesimin talebinden kaynaklanıyor. Satın alma gücündeki kaybı telafi edemeyen geniş halk kitleleri ise gelecekten hala umutsuz.
Kasım ayında konut satışları yıllık bazda %54,4 artmış. Böyle büyük bir artış olabileceğini bir ay önceden bilmesem bugün gazetelerde okuduğum haberlere belki ben de inanabilirdim. Aralık ayında artış oranı tekrar yavaşlayınca acaba ne denilecek?
Ülke genelinde eşit asgari ücret geri kalmış bölgelerde daha yüksek reel asgari ücret demektir. Bu kötü değil iyidir. Işgücüne bölgesinde kalması için ödenen bir prim gibi düşünülebilir. Hem iç göçü frenler hem de bölgesel gelir farklılıklarının daha fazla artmasına engel olur.
Sanayi üretimi dördüncü çeyreğe yavaş girerken perakende satışlar ise tersine gaza bastı. Faizdeki düşüşün kredi kullanımını artırması iç talebi de artırıyor. Muhtemelen dördüncü çeyrekte ciddi bir büyüme çıkacak. Ancak sorun bunun ne kadar sürdürülebilir olduğunda yatıyor.
Fatih Özatay: "Ezberleri bozun lütfen"
Fatih Özatay: "Mevzubahis olan büyümeyse enflasyon teferruattır"
Enflasyonda sürpriz yok. Baz etkisi tersine dönünce yeniden yükselişe geçti ve tekrar çift haneye çıktı. Artık sadece bir ay kalan yıl sonunda muhtemelen %11,5 dolayında olacak.
Sadece mal ihracatında değil hizmet ihracatında da durum böyle. Bu yıl turizmde 2014 yılındaki 34,3 milyar dolarlık gelir rekorunu muhtemelen kıracağız. Ama 2014'teki o gelir 41,4 milyon ziyaretçiden elde edilmişken bu yıl aynı gelire 51 milyondan fazla ziyaretçi ile ulaşacağız.
İhracat kasımda da yerinde saymış. Peki öyleyse nasıl olup da büyümeye destek veriyor? İşin sırrı fiyat kırarak miktar olarak daha fazla ürün ihraç edilmesinde yatıyor. Yani ihracat nominal olarak artmazken reel olarak artıyor. Ama böyle büyümeye "yoksullaştıran büyüme" denir.
Yazıda üretim göstergelerinin büyüme sinyali verdiğini ama tüketim ve yatırım göstergelerinin küçülmeye işaret ettiğini yazmıştım. Bu durumda üretimdeki artışın ihracat ve stok değişimi kaynaklı olabileceğini belirtmiştim. Büyük ölçüde öyle olmuş. Fazladan bir de kamu gaza basmış
Ekonomi üç çeyrek dönem süren küçülmeden sonra üçüncü çeyrekte %0.9 büyüdü. Büyüme benim sıfır dolayı (-0.5 ile +0.5 arası) olan son tahminimden (bkz. biraz yüksek gerçekleşti.
Çocukların test çözmekten hayatla ilişkisi kesildi. Ehven-i şer bir çözüm test kitaplarına bu tip sorular koymak olabilir belki...🙂
Ekimde konut satışlarının düşmesinin nedeni baz etkisidir. Geçen yıl tapu harç indiriminin son ayı olan -sonradan uzatıldı- ekimde satışlar normali aşmıştı. Talebin erkene çekilmesi yüzünden kasımda ise satışlar çok düşük kalmıştı. Bu nedenle kasımda büyük bir artış çıkabilir.
Bunlar da OECD'nin küresel tahminleri ve iyiye işaret değil. Dünya ticaretindeki büyük yavaşlama ticaret savaşlarının küresel ekonomiyi nasıl vurduğunu gösteriyor. Özellikle en önemli dış pazarımız olan Avrupa'daki yavaş büyüme ihracatta zorlanmaya devam edeceğimizi ifade ediyor.
Ege Cansen, cari açıksız %5 büyüme nasıl olacak sorusuna sabır tavsiye etti yani bir süre yavaş büyümeye katlanmak gerektiğini ima etti. Burada büyümenin amaç değil araç olduğu gözden kaçıyor. Hadi yavaş büyümeye katlanalım ama o arada yükselecek işsizliğe nasıl katlanacağız?
OECD'nin en taze Türkiye tahminleri:
Eylül ayında sanayi üretiminde ve reel perakende satışlarda artış yaşanması ekonomide küçülmenin sonuna geldiğimizi gösteriyor. Üçüncü çeyrekte olmasa bile dördüncü çeyrekte yeniden büyüme görebiliriz. Ancak bu büyümenin sürdürülebilirliği ve düzeyi konusunda soru işaretleri var.
Bu takım bu sonuçları alabiliyordu ise biz yıllardır neyin sıkıntısını çekiyorduk? Bir teknik direktör değişikliğiyle performans bu kadar yükselir mi? Demek ki sorun futbolcu kalitesinde değil teknik adam kalitesindeymiş. Teşekkürker Şenol Hoca...
Yurtiçi turizmde toparlanma var
İhracatta işler iyi gitmiyor
Enflasyonda dibi gördük
Avrupa'da yaş ortalaması en yüksek lig bizimkisiymiş. Altyapıdan yetişen futbolcu oranında son sıradayız, yabancı futbolcu oranında ilk sıralarda... Ayrıntılar burada: Hala bu ligi seyreden var mı? Ben geçen sezon bıraktım.
Yılbaşında yaptığım projeksiyon ekim ayında enflasyonun buralara gelebileceğini gösteriyordu. Doğrusu ben iç ve dış politik sorunlar yüzünden kurlarda artış olabileceğini düşündüğümden buna pek ihtimal vermiyordum ama oldu. Fakat artık dibi gördük, son iki ayda yükseliş olacak.
Kerim Rota Yazdı: “Con Ahmet’in Devri Daim Makinesi Döviz Piyasasında” -
BETAM, ekonomide geçen yılın son çeyreğinde başlayan küçülmenin bu yılın üçüncü çeyreğinde de devam ettiğini tahmin ediyor.
Taşeronlaşma girdiği her iş kolunu mahvediyor. 😀
2008-2009 resesyonu sırasında yükselen mevsimsel düzeltilmiş işsizlik oranı 12 ay sonra düşüşe geçmişti. Bu seferki yükseliş 17 ayı buldu ve hala devam ediyor. Bu seferki resesyonun daha uzun sürebileceğini söyleyenler galiba haklı çıkıyor.
Sanayide temmuz ayında görülen toparlanmanın devamı gelmedi. Temmuzda %0,3'e kadar gerileyen düşüş ağustosta az da olsa derinleşerek %1,6 çıktı. Zaten iç talepte bir toparlanma olmadığı görülüyordu. İç talep toparlanmadan Türkiye ekonomisinin yeniden büyümeye geçmesi çok zor.
Enflasyon ile fiyat seviyesi nedense hep karıştırılıyor. Enflasyonun düşmesi fiyatın düşmesi değil fiyat artışının yavaşlamasıdır. Endeksi bir ürünün fiyatı olarak düşünün: Eylül 2017'de 313,88 TL olan fiyat Eylül 2018'de 390,84 TL'ye çıkmıştı, Eylül 2019'da da 427,04 TL'ye çıktı
Eylülde enflasyonda beklendiği gibi "baz etkisi"ne dayalı büyük bir düşüş oldu. Ağustosta %15 iken eylülde %9,3'e indi. 23 Haziran seçimi sonrasında gelen zamlar olmasaydı şimdi enflasyon çok daha aşağılarda da olabilirdi. Ekimde de biraz düşebilir. Son iki ayda ise yükselecek.
Dış ticarette eylül ayı verileri belli oldu. Tablo aşağı yukarı ağustostaki gibi. İhracat yerinde sayıyor. İthalattaki düşüş durdu ama yükseliş de yok. Bu durum ekonomideki küçülmenin durduğu ama büyümenin de henüz başlamadığı -yani sıfır dolayında büyüme- sinyalini veriyor.
8 Eylül tarihli @EkonomistDergi'deki şu ( yazımdaki "Çeyreklik büyüme güvenilir değil" başlıklı bölüme ilişkin olarak TÜİK'ten (@tuikbilgi) bir açıklama geldi. Aynen paylaşıyorum:
YEP'teki hedefler Türkiye ekonomisinin bizim bildiğimiz yapısıyla uyumlu değil. Örneğin; bizim bildiğimiz Türkiye ekonomisinde büyüme %5 olursa cari açık sıfır olmaz, cari açık sıfır olursa büyüme %5 olmaz. Diğer hedeflerde de uyumsuzluklar var.
Yazı güzel ama parantez içindeki ifade doğru değil. Benzin ve mazot fiyatları günlük olarak izleniyor.
Üretim ve satışlar ayrı telden çalmaya başladı. Üretimdeki düşüş muhtemelen ihracat ve eriyen stokların yenilenmesi nedeniyle temmuz ayında durdu ama satışlardaki düşüşün sürmesi iç talepte zayıflığın devam ettiği anlamına geliyor. Bakalım bunun büyümeye etkisi ne olacak?
Ekonomide resesyon devam ediyor
TÜİK'in ülke geneline ilişkin enflasyonuyla İTO'nun İstanbul enflasyonunun örtüşmesi zaten beklenemez ama İTO'nun enflasyonu TÜİK'in İstanbul enflasyonu ile de örtüşmüyor. Ancak sanırım burada iş önce İTO'ya düşüyor ve artık çok eskide kalan baz yıllarını yenilemesi gerekiyor.
Çeyreklik büyüme oranlarındaki revizyonlardan sonra üçer aylık dönemler itibariyle yıllık büyüme oranlarındaki revizyonların da listesini çıkardım. Görüleceği üzere buradaki revizyonlar daha düşük ve ekonomideki durumu saptamak açısından bir sorun yaratacak nitelikte değil.
Bu nedenle 2019'un ikinci çeyreği için açıklanan %1.2'lik çeyreklik büyümeye bakıp ekonomide işler düzelmiş diyemiyorum. Çünkü bu oranın ileride negatife dönüşmeyeceğinin garantisi yok. Yıllık büyüme oranlarında böyle keskin revizyonlar olmuyor. Bu yüzden onları dikkate alıyorum.
Çeyreklik büyüme tartışmasına yeni bir katkı. 2018'in ikinci çeyreğine ilişkin olarak yayınlanan ilk veriler %0.9 büyüme olduğunu söylüyordu. Bu oran bir ara %0.1'lik küçülmeye kadar indi. Son durumda ise %0.2 büyümeye işaret ediyor. Bu kadar değişen verilere nasıl güvenebiliriz?
Evet öyle ama doğru ölçülmesi kaydıyla... Türkiye'de, sanırım büyük ölçüde mevsimsel düzeltme yönteminden kaynaklanan sorunlar nedeniyle, çeyreklik büyüme verilerinin sağlıklı hesaplandığından şüpheliyim.
Ağustos ayında ihracattaki zayıf performans sürerken ithalattaki düşüşün ise baz etkisi sayesinde artık durduğu dikkati çekiyor. Bu arada verilerde ağustostaki uzun bayram tatilinin çok fazla etkisi olmadığını belirtelim. Çünkü geçen yıl da ağustosta uzun bir bayram tatili vardı.
Ekonomide hiç mi iyi haber yok diyenlere gelsin. Gerçi onun performansı da 2019'a girerken konulan hedefin ve beklentilerin altında ama yine de durum oldukça iyi sayılır.
Eylülde baz etkisiyle enflasyonda daha büyük bir düşüş görülecek. Ancak seçim sonrası gelen zamlarla temmuz ayında ilk yarıyıldaki rotadan sapıldığı ve daha yüksek seviyede yeni bir rotaya girildiği için artık tek hane ihtimali biraz daha düşük. Son iki ayda ise yükseliş olacak.
Enflasyon ağustosta tekrar düşüşe geçti. Aslında %0,86 çıkan ağustos ayı enflasyonu bu aya ilişkin "mevsim normalleri"nin (son 10 yılın ortalaması) 2 katı ama bu oran geçen yıl kur etkisiyle yaşanan %2,3'lük artışın çok altında olduğu için yıllık enflasyon baz etkisiyle düştü.
Yatırımlar neden düşüyor diye soranlara iki kontra soru: 1) Mevcut kapasiteyi kullanacak kadar bile tüketim yokken kim neden yatırım yapsın? 2) Vadesi gelen dış borçlarını ödemek için bile yeni kaynak bulamayan ve varlık satmak zorunda kalan şirketler nasıl yatırım yapsın?
Benim hesaplarıma göre yatırımlardaki düşüş büyümeden 7,1 puan, özel tüketimdeki düşüş 0,6 puan götürmüş durumda. En büyük katkı 3,9 puanla ithalattaki düşüşten -evet ithalattaki düşüş büyümeyi yükseltir- gelmiş. İhracatın katkısı 1,8 ve kamu tüketiminin katkısı 0,5 puan.
Bunlar bu haftaki @EkonomistDergi'deki "İkinci çeyrekte büyüme kaç çıkar?" başlıklı yazımdaki beklentilerimle aşağı yukarı uyumlu durumda. Yazıya buradan ulaşabilirsiniz:
İkinci çeyrekte özel tüketimdeki düşüşün hız kestiği yatırımlardaki düşüşün ise iyice derinleştiği dikkati çekiyor. Kamu tüketimi ve ihracat ise yine küçülmenin daha da derinleşmesini engellemiş durumda.
Ekonomide ikinci çeyrekte de küçülme çıktı: % -1,5... Böylece resesyon üç çeyrek dönemini doldurmuş oldu.
BETAM'a göre ikinci çeyrekte ekonomide yüzde 2 küçülme çıkacak. Benim tahminim de buna yakın...
Kapasite kullanım oranı ağustos ayında da geçen yılki seviyesinin altında kaldı. Burada 2018'in nisan ayından beri yani tam 17 aydır düşüş var. Mevcut seviyesini korursa eylül ayında geçen yılki seviyesini aşabilir. Bakalım gerçekten öyle olacak mı, ben de merak ediyorum.
Trump'ın ticaret savaşlarının dünyayı getirdiği son nokta... Dünya ticareti 2008-2009 küresel resesyonundan beri ilk kez üç çeyrek üst üste geriledi. Dünya sanayi üretimi de o resesyondan beri ilk kez bir çeyrekte düştü. Bu düşüşler şimdilik çok hafif ama her an şiddetlenebilir.
Fiyatın kendisinin artış oranından daha önemli olduğunu gösteren bir örnek olmuş.
Tüketici güveni dibe iyice demir attı; burada toparlanma olmadan ekonominin de toparlanması zor...
Mayıs ayında 118,7 milyar TL'yi bulan yıllık bütçe açığı haziranda harcamalarda frene basılınca biraz düşmüştü. Temmuzda harcamalarda tekrar gaza basılmasına rağmen TCMB'den gelen ihtiyat akçesi biraz daha iyileşme getirdi. Ama hala 96,3 milyar TL gibi büyük bir bütçe açığı var.
Sanayi üretiminden sonra perakende satışlarda da haziran ayında düşüş çıktı. Takvim etkisinden daha az etkilendiği için satışlardaki düşüş daha az. Ancak ikinci çeyrekteki düşüş %4.1'i buldu. Bu da iç talepte düşüşün ve dolayısıyla ekonomide küçülmenin sürdüğü anlamına geliyor.
2008-2009 resesyonu sırasında mevsimsel düzeltilmiş işsizlik oranındaki yükseliş 12 ay sürmüş ve ardından düşüş başlamıştı. Bu seferki yükseliş ise 15 aydır sürüyor ve ne zaman duracağı da belli değil. Bu, mevcut resesyonun daha uzun süreceğinin bir göstergesi olabilir.
Tıpkı bir ay önce söylediğimiz gibi haziran ayında sanayi üretiminde büyük bir düşüş çıktı. Haziran ayındaki düşüş yüzde 9,6 oldu. İkinci çeyrekte de yüzde 3,4 düşüş çıktı. Bu, ekonomide geçen yılın son çeyreğinde başlayan küçülmenin ikinci çeyrekte de sürdüğü anlamına geliyor.
Yıllık cari denge, beklendiği gibi, haziran ayında az da olsa fazlaya dönüştü. Bu gelişme ekonominin büyümeye devam ettiği bir dönemde gerçekleşseydi sevindirici olurdu. Ancak ekonomideki küçülmeden kaynaklandığı için o kadar sevinilecek bir durum değil.
Üniversitelerde en çok tercih edilen iktisat (ve ekonomi) bölümleri sıralaması. (Daha önce Ankara Sosyal Bilimler ve Ankara Yıldırım Beyazıt üniversitelerini atlamışım, o nedenle güncelleme yaptım.)
Vakıf üniversitelerinin ağırlıklı ortalama puanlarını hesapladıktan sonra dün akşam verdiğim tabloyu aşağıdaki gibi güncelledim. Bu haliyle listeye sadece üç vakıf üniversitesi giriyor. TOBB 10'uncu, Bilkent 12'nci ve Koç 15'inci oluyor.
Vakıf üniversitelerinin iktisat bölümleri az sayıda yüksek puanlı burslu öğrenci alıyor. Bunların ağırlıklı puanlarını hesaplayınca ilginç sonuçlar çıktı. Bunlardan sadece üçünün taban puanı 300'ü aşıyor. Birinci sırayı da Koç veya Bilkent değil Türkçe eğitim veren TOBB alıyor.
Dün üniversite yerleştirme sonuçları açıklandı. Ben de @ercaeren ve @degildi arasında geçen bir tweet dizisi üzerine devlet üniversitelerinde en çok tercih edilen iktisat bölümlerini merak edip araştırdım. Sonuçlar şöyle:
İlk çeyrekte yurtiçi turizmde büyük düşüş olmuş. Bu kadar fiyat artışıyla beklenebilecek bir gelişme... Yalnız TÜİK'in (@tuikbilgi, @tuikbulten) bu verilerin yayınını daha öne çekmesi gerek. Üçüncü çeyreğin ortasında ilk çeyreğin verilerini analiz etmek pek anlamlı olmuyor.
Bu arada bu ayki @CapitalDergisi'nde bu konuyu daha ayrıntılı olarak yazdım. Yeri gelmişken onun da reklamını yapayım.
Yılın ilk yarısında yılbaşında çizdiğim rotaya uygun seyreden enflasyon temmuz ayında bu rotadan saptı. Bunun böyle olacağını bir ay önce yazmıştım. Önümüzdeki aylar için de orada yazdıklarım hala geçerli.
Temmuz ayı dış ticaret verileri belli oldu. İhracattaki artış yüksek değil. Önemli ölçüde hız kesse de, ithalattaki düşüş sürüyor. Dış ticaret açığındaki düşüş de devam ediyor. Bunların anlamı: Cari açıktaki düşüş sürüyor ama ekonomik büyüme üçüncü çeyreğe de iyi girmemiş durumda
Daha fazla üretim yaparak enflasyonu düşürmek bir hurafedir. 100 yıl önce belki doğruydu ama bugün değil. Bugün Türkiye'de enflasyonun temel nedeni arz eksiği değil kur şoklarına bağlı maliyet artışlarıdır. Enflasyonu yenmek için kur şoklarını önlemenin bir yolunu bulmak gerekir.
Bunun nedeni "makul reel faiz oranı" diye bir şeyin olmaması. Reel faiz piyasadaki fon arzı ve talebine göre belirlenir. Fon arzı çok yüksekse negatif bile olabilir. Piyasaya belli bir reel faiz oranını empoze etmeye kalkmak genellikle ters netice verir.
Enflasyonun önümüzdeki aylarda kırmızı çerçeveli alandaki hareketi yapacağı konusunda çok şüphe yok. Önemli olan daha sonrasında pembe çerçeveli alandaki hareketi yapıp yapamayacağı. Yıllardır Enflasyon Raporu'nda hep bu hareket öngörülüyor ama bir türlü gerçekleşmiyor.
Yıllardır üç ayda bir büyüme tahmini yaparım. Eskiden bu tahminleri 2 puanlık aralıkla yapardım. Bir arkadaş bir gün "Bu kadar geniş aralıklı tahmin mi olur?" dediği için sonradan aralığı 1 puana indirdim. TCMB'nin enflasyon tahmin aralıklarını gördüğümde aklıma hep bu geliyor.
Öte yandan ikinci çeyrekte turizm giderlerinde ilginç bir gelişme gözleniyor. Yurtdışına giden vatandaş sayısı artmış ama turizm giderinde ve dolayısıyla kişi başına harcamada büyük düşüş var. Bu gelişme yerli turistlerin ucuz yurtdışı turlara yöneldiği haberlerini doğruluyor.
Turizm gelirimiz artıyor ama ziyaretçi sayısı daha hızlı artıyor. Bunun sonucunda turist başına harcama azalıyor. Turizmde ucuz ülke imajımız var ve bundan rahatsız olan turizmciler bu yıl durumu tersine çevirmeyi umuyordu. Fakat ilk iki çeyrekte bunu başaramamış görünüyorlar.
Dün gece TV"de duayen bir ıktisatçı, ne kadar ciddiydi bilmiyorum ama, "Japonya'da faiz düşük tasarruf yüksek, demek ki faiz düşüşü tasarrufu azaltmaz arttırır" diyordu. Nedenselliği ters yönde kurarsan tabii böyle yanlış sonuçlara varırsın. Onun nedeni işte budur:👇
Sırf faiz indirimiyle ekonomi neden canlanmaz? Bakınız aşağısı:
Görünen o ki TCMB'den ciddî bir faiz indirimi gelecek. Bu indirimle ekonominin canlanacağını sananlar var. Belki küçük bir etkisi olur ama satın alma gücünün bu kadar düştüğü ve geleceğe güvenin bu kadar düşük olduğu bir ortamda sırf faiz indirimiyle ekonominin canlanması çok zor
En doğru soru: MB faizleri indirmeli mi?
Tüketici güveni dipte seyretmeye devam ediyor. 31 Mart seçimleri tüketicide bir umut yaratır gibi olmuştu; anlaşılan 23 Haziran ise o umudu tekrar yeşertmeye yetmemiş...
Halkımız "para basma" deyince sadece MB'nin matbaasında basılıp gıcır gıcır piyasaya sürülen paraları anlıyor. Oysa, oraya nasıl girmiş olursa olsun, MB'nin kasasından çıkan ve ne şekilde olursa olsun piyasa ile buluşan her para iktisadi anlamda "yeni basılmış para" demektir.
Hükümetimiz geçen yıl "Yurtdışından artık telefon getirmeyin" demek istemiş ama hala bunu anlamayanlar olmalı ki bu kez altını kalınca çizme gereği hissetmiş...
Fiziksel bilimciler sosyal bilimcileri "bilimci" saymaz. Oysa esas heyecan bizde... Havaya atacağınız bir cismin daima yere düşeceğini bilmek sıkıcı değil mi? Örneğin bir ekonomi politikasının sonuçlarını ise asla tam olarak kestiremezsiniz; hep bir maceranın içine dalarsanız!
Perakende satışlardaki düşüş mayısta da sürdü. Satışların son iki ayda sanayi üretiminden biraz ayrıştığı dikkati çekiyor. Bunda satışların takvim etkisinden daha az etkilenmesinin ve sanayideki toparlanmanın daha çok ihracat kaynaklı olmasının rolü var. İç talep hala çok zayıf.
Haziran ayında konut satışları çökmüş; yıllık bazda %48,6 düşüş var. Tabii bunda 9 günlük uzun bayram tatilinin de etkisi olduğunu hesaba katmak lazım. Fakat onu hesaba katsak bile durum çok kötü görünüyor.
Planın anahtarı yine döviz kuru olacak
Hükümet bütçede nihayet frene basmış gibi görünüyor. Haziran ayında yıllık bütçe açığı 118,7 milyar TL'den 105,1 milyar TL'ye geriledi. Ancak hala çok büyük bir açık var. Bakalım bu frenin devamı gelecek mi?
Merkez'de başkanın gitmesi faizde indirim beklentilerini nasıl değiştirdi? Bu haftaki @EkonomistDergi'deki haberimizin tablosu
Sanayi üretimindeki düşüş mayısta neredeyse durdu. Yıllık bazda sadece %0,1'lik düşüş var. Bu durumda ikinci çeyreğin kaderi haziran ayı verileriyle belli olacak. Haziranda ise uzun bayram tatilinin etkisiyle muhtemelen büyük bir düşüş çıkacak. Yani ekonomide küçülmeye devam...
Ege Cansen son dönemde sürekli cari açıksız büyümeden bahsediyor. Ama bunun nasıl olacağını da yazması lazım. Benim bildiğim Türkiye'nin mevcut ekonomik yapısında cari açıksız büyüme değil ancak küçülme olur. Nitekim şu anda da aynen böyle oluyor.
Yıllık cari açık mayıs ayında neredeyse sıfırlandı. Muhtemelen şu sıralarda fazlaya dönüşmüş olmalı. Ekonomi durunca dış ticaret kaynaklı döviz ihtiyacı da azaldı. Son dönemde döviz kurlarının her şeye rağmen fazla kıpırdamamasının arkasında bunun da etkisi var.
İhracatta 2018'in ilk yarısında daha az ürünü daha yüksek fiyata satıyorduk; nominal ihracattaki artış reel ihracattaki artıştan yüksekti. Bu yıl ise daha fazla ürünü daha düşük fiyattan satıyoruz; nominal ihracattaki artış reel ihracattaki artıştan düşük. Bu iyi bir durum değil.
Faizin ne olduğunu, neden ortadan kaldırılamayacağını Adam Smith 250 yıl evvel "Milletlerin Zenginliği"nde yazmış, biz hala tartışıyoruz. (s. 105)
Yeni makalem: TÜRKİYE’DE 2002-2007 DÖNEMİNDE UYGULANAN PARA POLİTİKASININ AMPİRİK BİR ANALİZİ: REAKSİYON FONKSİYONUNUN TAHMİNİ (Öyle bir zamanda yayınlandı ki günün anlam ve önemine de cuk oturdu sanki...)
Adam Smith'in "Milletlerin Zenginliği"ndeki şu sözleri belki de iktisat biliminde kurumların önemine dikkat çekilen ilk cümleler olabilir. (s. 104).
Sorum yanıtsız kaldığına göre kendi düşüncemi söyleyeyim. Neredeyse 10 yıldır para politikasını hedefe göre değil kendi enflasyon tahminlerine göre yöneten bir MB var. Enflasyon hedefin 2 katıyken faiz indirmenin başka izahı olamaz. Hal böyleyken bu farkın anlaşılamaması normal.
Peki bu farkı Merkez Bankası'nın anladığına emin misiniz?
TCMB, haziran ayında piyasa yapıcısı bankalara sağladığı ayrıcalıkla yan yoldan faizi az da olsa indirdi zaten. Muhtemelen enflasyondaki bu düşüşten sonra, eğer o zamana kadar kurlarda sakin seyir sürerse, 25 Temmuz'daki PPK toplantısında açıktan bir indirim de gelecektir.
BETAM, ekonominin ikinci çeyrekte %3,1 küçüldüğünü tahmin ediyor. Şu anda bir oran veremem ama ben de ekonomideki küçülmenin ikinci çeyrekte de devam ettiğini tahmin ediyorum. Böylece resesyon üç çeyrek dönemi bulmuş oluyor. Muhtemelen daha da uzayacak...
Bu verileri görünce mayıs verilerini yorumlarken bir şeyi ihmal ettiğimi fark ettim. Mayısta ihracat %12,2 artmıştı. Anlaşılan o artışın bir bölümü bayrama denk gelen siparişlerin önceden teslim edilmesinden kaynaklanıyordu. Yani gerçek bir performans artışına işaret etmiyordu.
Ticaret Bakanlığı'nın verilerine göre haziran ayında ihracatta işler çok kötü gitmiş. Bunda uzun bayram tatilinin etkisi var ama tek neden o değil. İhracatta işler gerçekten iyi gitmiyor. İhracatçılarımız fiyat kırarak daha fazla ürün satarken gelirlerindeki artış düşük kalıyor.
Aslında yılbaşında bu hesapları yaparken, 31 Mart yerel seçimleri sonrası gelecek zamlarla, rotadan sapmanın nisan ayında olacağını düşünüyordum. Ama İstanbul'da seçimin iptal edilmesiyle yerel seçim süreci yaklaşık üç ay uzayınca bu sapma olasılığı da temmuz ayına sarktı.
Enflasyon baz etkisiyle ilk yarıyılı yılbaşında çizdiğimiz rotaya uygun geçirdi. Böyle giderse eylülde tek haneye inebilir, son iki aydaki olumsuz baz etkisiyle ise yılı %10 civarında kapatabilir. Ama seçim sonrası gelen zamların temmuzda rotadan sapmaya yol açması ihtimali var.
...ve bugünkü gelişmişlik farklılıklarına bile ışık tutulabilecek devamı.
Adam Smith'in "Milletlerin Zenginliği"nde ekonomik kalkınmada coğrafyanın ve ulaştırmanın önemine dikkat çeken ilk cümleler...
İyi güzel de üst düzey yöneticileri için bu vergiyi ödeyecek olan şirketler bunu acaba nereden çıkartmaya çalışacak diye düşünmeden edemiyorum...
Haziran ayında baz etkisiyle enflasyonda düşüş çıkacak. Esasında baz etkisiyle enflasyonun eylülde tek haneye kadar inmesi potansiyeli var. Ancak seçim sonrası bastıran bu zamlar söz konusu potansiyeli sınırlayacak. Umarım bunun üzerine bir de yeni bir kur sıçraması gelmez.
Sadece 39 dakika mı? Vah zavallı Japonlar!..
Nisan ayında takvim etkisi (işgünü fazlası) sayesinde sanayi üretimindeki yıllık düşüş %1,4'e kadar indi ama takvim etkisinin daha az olduğu perakende satışlardaki düşüş yeniden hızlandı. Bu durum iç talepteki ve dolayısıyla ekonomideki küçülmenin hala sürdüğü anlamına geliyor.
Ham verilerde şubatta %14,7 olan işsizlik oranının martta %14,1 olması işsizlik düştü demek değildir. Onun nedeni mevsimselliktir. Ham verilerde değişime yıllık bazda bakılır ki orada 4 puanlık artış var. Mevsimsel düzeltilmiş verilerde de şubat ayına göre artış görülüyor.
Biri döviz kurlarını sabitlemekten mi bahsetti? Bakın Friedman "Kapitalizm ve Özgürlük"te ne diyor:
Zagor ile Çiko Çinliler hakkında konuşuyor. Ne dersiniz, Çiko'nun "Dediklerin belki bir gün gerçekleşebilir Zagor" dediği gün gelmiş olabilir mi? (Not: Hikaye, bildiğim kadarıyla, 19'uncu yüzyılın ilk yarısında geçiyor ve İtalya'daki ilk baskı tarihi de 1960'lar...)
Ben olması gerekeni veya daha doğrusu olması gerektiğini düşündüğüm şeyi değil olabileceğini düşündüğüm şeyi söyledim. Bence faiz indirimi için erken ama daha önce benzer durumlarda TCMB genelde indirime gittiği için yine öyle olabilir gibi bir hissim var.
Valla ben o kadar emin değilim. Haziranda baz etkisiyle enflasyonda ciddi bir düşüş çıkacak gibi. Karşımızda da faiz indirimine dünden hazır bir merkez bankası var ve bu fırsatı kaçırmaz gibime geliyor. Bu toplantıdan indirim kararı çıkarsa hiç şaşırmam.
Mayıs ayında ihracattaki artış iyi çıktı. Fakat ithalattaki düşüş aynen sürüyor ve bu da iç talepteki zayıflığın devam ettiğine işaret ediyor. Öte yandan dış ticaret açığındaki düşüşün sürmesi ise cari açıktaki düşüşün de sürdüğü anlamına geliyor.
Yılın ilk aylarını yatay seyirde geçiren enflasyon mayıs ayında hafifçe bir düşüş eğilimine girdi. Kurlardaki son artış zayıf iç talep yüzünden fiyatlara çok yansımamış gibi görünüyor. "Baz etkisi" sayesinden haziran ayında daha fazla bir düşüş olabilir.
Türkiye'de çeyreklik büyüme oranları neredeyse sürekli revize ediliyor. Aşağıdaki Türkiye tablosunu geçenlerde paylaşmıştım. ABD ve AB'de durum nedir diye merak edip aynı dönem için baktım, neredeyse hiç revizyon yok. Türkiye'de mevsimsel düzeltme yönteminde bir sorun olduğu açık
Aslında çeyreklik veride de baz etkisi oluyor. Bir çeyrekte olağanüstü bir gelişme olursa sonraki çeyrekteki büyüme ondan etkileniyor. Tek avantajı son durumu yansıtması ama yapılan revizyonlar nedeniyle o son duruma güven kalmıyor.
Yıllık büyümeye bakmanın daha iyi bir nedeni de var. Çeyreklik büyümeyi hesaplamak için mevsim ve takvim etkilerinden arındırma yapmak gerekiyor. Bunu da güvenilir bir şekilde yapmak kolay değil. Nitekim TÜİK'in bu şekilde arındırılmış verilerinde çok fazla revizyon oluyor.
GSYH'de yıllık büyümeye mi bakmalıyız yoksa çeyreklik büyümeye mi? İkisi ayrı telden çalınca bu sorunun kafa karıştıracağı belliydi. Ben yıllık büyümeye bakıyorum. Nedeni de basit: Çünkü TÜİK de ona bakıyor. Haber Bülteni'nde çeyreklik büyümeden sadece bir cümle ile bahsediliyor.
İlk çeyrekte ekonomi tam da beklediğim gibi %2,6 küçüldü. @EkonomistDergi'de yaptığım son tahmin ilk çeyrekte %2-3 arası küçülme çıkacağı yönündeydi. Ekonomi geçen yılın son çeyreğinde de %3 küçülmüştü. İki çeyrek üst üste küçülme çıkınca resesyonda olduğumuz resmileşmiş oldu.
İlk çeyrekte büyüme kaç çıkar?
İyimserliğiyle meşhur reel kesim bile İstanbul'da seçimin tekrarlanması kararıyla moral kaybına uğramaktan kurtulamamış... Grafikte mayıs ayındaki düşüşe bakın...
Olacağı buydu!.. İstanbul'da tekrar seçim kararının tüketici güveni üzerindeki etkisi... Tüketici Güven Endeksi (TGE) 2008-2009 resesyonu sırasında bile bu kadar dibi görmemişti. (Bundan önceki dip Kasım 2008'deki 55,7 idi).
Bütçe açığındaki artış durmak bilmiyor. Nisan ayında yıllık bazdaki -son 12 aylık kümülatif- bütçe açığı Türkiye tarihinde ilk kez 100 milyar TL'yi geçti ve 103,9 milyar TL oldu. Bu işin sonu nereye varacak, ben de merak ediyorum...
Vay, vay, vay... Piketty, Amerikalı ekonomistlerin gelir dağılımı konusundaki tutumu hususunda lafını hiç esirgememiş... Kaynak: Piketty, T. (2014). 21. Yüzyılda Kapital, s. 557
Ekonomideki daralmanın doğal sonucu işsizlikteki artış. Şubat ayında -aynı zamanda ilk çeyrek demektir bu- işsizlik oranı geçen yılın 4,1 puan üzerinde ve %14,7, işsiz sayısı da geçen yılın 1,4 milyon üzerinde ve 4,7 milyon oldu. İşsiz sayısı üç aydır üst üste rekor kırıyor.
Dünkü sanayi üretiminden sonra bugün de perakende satışlarda mart ayı verileri yayınlandı. Mart ayında perakende satışlarda reel olarak geçen yılın aynı dönemine göre %5,1 düşüş var. İlk çeyrekteki düşüş ise %5,5 düzeyinde. Bu iç talepteki daralmanın devam ettiğini gösteriyor.
Sanayi üretiminde düşüş sürüyor. Mart ayında da geçen yılki seviyesinin %4,7 altında kaldı. İlk çeyrekteki düşüş ise %5,7 olarak çıktı. Bu, ekonomide geçen yılın son çeyreğinde başlayan düşüşün bu yılın ilk çeyreğinde de devam ettiğine işaret ediyor.
Yeni makalem: Why are some regions rich and others poor? The impact of climate on regional income disparities (Tam metin erişim için abonelik gerekiyor. Üniversite kütüphanelerinden erişilebilir.)
Kaynak: 👇
Bu haftaki @EkonomistDergi'de bunu 👇yazmıştım. Daha mürekkebi kurumadan Trump'ın Çin'e yeni salvosu geldi. Bakalım neler olacak?
Nisan ayı dış ticaret verileri yayınlandı. Ekonomik büyüme için hala iyi haber yok: İthalat düşüyor, ihracattaki artış da çok düşük. Ama dış ticaret açığındaki büyük düşüşün sürmesi cari açıktaki düşüşün de sürdüğü anlamına geliyor. Ayrıntılar burada:
Betam, ekonomideki küçülmenin bu yılın ilk çeyreğinde de sürdüğünü tahmin ediyor:
Nisan ayında enflasyon beklenenden iyi çıktı. Ya da daha doğrusu beklendiği kadar kötü çıkmadı demek lazım. Beklentilere göre yıllık enflasyon %20'yi aşacaktı. Bu olmadı ama kayda değer bir düşüş de yok. Buradan faiz indirimine gerekçe çıkmaz. Bakalım mayıs ayında ne olacak?
Türkiye PMI 50'nin altında kalmaya devam ediyor. Bu ekonomide daralma devam ediyor demek. Üstelik önceki aylarda daralmanın hızı azalırken nisan ayında tekrar aşağıya dönüş olmuş. Bu da ikinci çeyrekte ekonominin tekrar dip yapacağının bir göstergesi olabilir.
Vergi artışları gelmeye başladığına göre yerel seçimlerin tekrarlanması olasılığı ortadan kalktı galiba...
Yarın saat 11.00'de Öner ve Haluk hocalarımla birlikte enflasyonu konuşmak üzere @Medyascopetv'de "Ağır Ekonomi"de olacağım. Herkesi Beklerim.
Ekonomik güven endeksindeki toparlanma heyecan yaratmışa benziyor. O toparlanma büyük ölçüde tüketici güven endeksi (TGE) kaynaklı. TGE'deki toparlanma da bence yerel seçim sonuçlarıyla alakalı. Ama devamının gelmesi zor. Hele tekrar seçim kararı da alınırsa yeniden çökebilir.
Nisandan itibaren baz etkisiyle enflasyonun düşüşe geçeceğini düşünerek pozisyon aldılar sanırım. Ben pek sanmıyorum ama gerçekten böyle bir düşüş olursa 12 Haziran'da faiz indirimi gelir, olmazsa beklemeyi sürdürür. Tabii bu arada ateşle oynaması her şeyi tersine de çevirebilir.
Merkez Bankası'nın dünkü toplantıda faiz indirimi hazırlığındaymış gibi bir pozisyona geçmesi muhtemelen şuradaki 👇 gibi bir hesaba dayanıyor. İş sadece "baz etkisi"ne kalırsa enflasyonda nisan-mayıs aylarında düşüş başlayabilir. Fakat ben bunun olabileceğinden pek emin değilim.
Angus Deaton: Günümüz kapitalizminde yanlış giden nedir? @medyascopetv aracılığıyla
Raghuram G. Rajan: Daha iyi bir popülizm @medyascopetv aracılığıyla
Kapasite kullanım oranında nisan ayında hafif bir toparlanma var ama hala geçen yılki seviyesinin çok altında. Bu seviye ekonomideki küçülmenin hala devam ettiğini ima ediyor. Bu seviye devam ederse ancak yılın son çeyreğinde yeniden büyüme başlayabilir.
Tüketici güveninde toparlanma var. TGE, dört ay üst üste 60'ın altında kaldıktan sonra nisan ayında 63,5'e çıktı. Bunu neye bağlayabiliriz? Tek neden yerel seçim gibi görünüyor. Yerel seçim sonuçları tüketicinin umutlarını yeşertmeye başlamışa benziyor. Umarım devamı gelir...
Bu hafta @EkonomistDergi'de @DrDaronAcemoglu ile önemli bir söyleşi var. Acemoğlu, "Yargı sistemi düzelirse yabancı sermaye akar" diyor. @Elfkrc76
İlk iki ayın sanayi üretimi ve perakende satış verileri ekonomide 2018'in son çeyreğinde başlayan küçülmenin sürdüğüne işaret ediyor. Yalnız ilk çeyrekteki küçülme 2019'un son çeyreğindekinden (%-3) daha düşük olabilir. Daha kesin bir yorum için mart ayı verilerini görmek gerek.
Günün ikinci kötü haberi bütçeden... Yıllık bütçe açığı mart ayında 88,4 milyar TL'yi buldu. Bu da işsiz sayısı gibi cumhuriyet tarihi rekoru ve her ay bu rekoru biraz daha geliştiriyoruz. Bütçe açığındaki tırmanış durmadan ekonomide toparlanma olmaz.
Bir de şöyle garip bir durum var. İşsizliğin tırmanışa geçtiği son iki ayda işgücündeki artış acayip düşmüş durumda. Bu nasıl olur, anlayamadım. İşgücündeki artış önceki 11 aydaki ortalamasında (650 bin civarı) kalsa şimdi işsiz sayısı 4,9 milyon ve işsizlik oranı %15,4 olacaktı.
İşsizlik korkutucu boyutlara ulaştı. Ocak ayında 4,7 milyona yaklaştı. Daha önce hiç görülmemiş bir seviye. Son bir yılda 1,3 milyona yakın artış var. İşsizlik oranı da aynı sürede 3,9 puanlık artışla %14,7'ye çıktı. Bir an önce aklımızı başımıza toplamalıyız. Bu gidiş iyi değil.
Yıllık cari açık o kadar hızlı düşüyor ki yakında fazlaya dönebilir. Nitekim IMF de bu yıl GSYH'nin %0,7'si kadar cari fazla bekliyor. Cari denge en son 2001 krizinde fazla vermiş, 2008-2009 krizinde açık vermeyi sürdürmüştü. Bu da mevcut krizin boyutunun bir göstergesi olabilir.
Kaynak: 👇
Akerlof, meşhur "The market for lemons" makalesini zor yayınlatmış. Akademisyenler için kıssadan hisse, iyi bir çalışma yaptığınıza inanıyorsanız bir yerde reddedildi diye hemen pes etmeyin.
Bu haftaki @EkonomistDergi'deki yazım-3: "İhracatta işler iyice bozuldu"
Bu haftaki @EkonomistDergi'deki yazım-2: "Enflasyonda iyileşme belirtisi yok"
Bu haftaki @EkonomistDergi'deki yazım-1: "Ekonomiye istikrar programı gerek"
Ekonomide işler kötüyse iktidarın oyu düşer. Politik iktisatta bu konuda muazzam bir literatür var. Beka meselesini gündeme getirmese iktidarın oyu muhtemelen daha da düşerdi. Bunu kabullenmek bu kadar zor olmamalı. Ekonomiyi düzeltirse 4 yıl sonra iktidarın oyu tekrar artabilir.
Genelde öyle oluyor ama aksi de mümkün. Ekonomiyi düzeltip bir sonraki seçimi garanti altına alan bir hükümet ufak ufak yapısal reformlara girişebilir. Bu şans 2000'li yılların sonu 2010'ların başında elimize geçmişti ama göz göre göre kaçtı. Belki 2020'lerde tekrar şans doğar.
Gerçekçi olalım, bir sonraki seçimi kazanma derdindeki bir hükümet yapısal reform yapamaz. Bunun için 4 yıl yetmez. Ama bir istikrar programı uygulanabilir ve uygulanmak da zorunda. Gerçekten sıkı para ve maliye politikalarıyla hukuk ve demokrasi 4 yılda işleri epey düzeltebilir.
Bu GTS ve ÖTS de nedir diyorsanız size Ticaret Bakanlığı'nın açıklamasını sunalım:
TÜİK'in esas aldığı ÖTS'ye göre mart ayında ihracatta işler biraz daha kötü gibi görünüyor, yüzde 0,4 düşüş var. Bu arada ithalattaki gerileme de sürüyor.
Açıklamanın gecikmesinden mart ayında ihracatın iyi gitmediği belliydi. Bu verinin normalde ayın 2'sinde açıklanması gerekiyor. İhracatta işler iyi giderken bir gün önce açıklandığı bile olmuştu. Kurumsallık nerede?
Enflasyonda mart ayı şubattan daha iyi çıkmadı. Tüketici enflasyonu yüzde 20'ye yakın seyretmeyi sürdürüyor.
Yeni makalemin yer aldığı Efil Ekonomi Araştırmaları Dergisi Cilt 2 Sayı 5 yayında: "Bölgesel İktisat Çalışmaları İçin Yeni Bir Veri Seti: Türkiye’de İllere ve Bölgelere Göre Ortalama Eğitim Süresi, 1970–2017". Bu konularla ilgileniyorsanız mutlaka bakın.
Aslında son üç çeyrektir dış borç azalıyor ama son iki çeyrektir GSYH'ye oranı artıyor. Bunun nedeni, döviz kurlarındaki yükseliş yüzünden dolar cinsi GSYH’nin düşmesi. Bu durum gelirimize kıyasla borcumuzun arttığını yani borç yükümüzün ağırlaştığını ifade ediyor.
Turizmde bu yıl çok yüksek beklentiler var ama yabancı ziyaretçi sayısında ilk iki ayda yaşanan artış tek hanede kaldı. Bu ziyaretçi artışıyla gelirde fazla artış yaşanması zor görünüyor. Umarım önümüzdeki aylarda işler açılmaya başlar ve yaz sezonu kış sezonundan daha iyi geçer.
Bir cuma klasiği...
Dış borcun GSYH'ye oranı 2018'in son çeyreğinde yüzde 56,7'yi buldu. Bu oran 2002'in ikinci çeyreğindeki yüzde 59,8'lik rekora çok yakın.
Londra'daki TL talebi spekülasyon amaçlı olabilir ama yurtiçindeki dolar talebi varlıkların değerini koruma amaçlı. Enflasyon düşüp de bu koruma ihtiyacı ortadan kalkmadıkça dolarizasyonun çözülmesi mümkün görünmüyor.
Türkiye'nin son yıllardaki ekonomi politikası, faizi indireceğim derken dövizi uçurmak ve dövizi tutacağım derken de faizi patlatmak şeklinde özetlenebilir. Bunların enflasyona, büyümeye, işsizliğe etkilerini de siz söyleyin. Bakalım bu kısır döngüden nasıl çıkacağız...
İmalat sanayi kapasite kullanım oranı mart ayında da geçen yılki seviyesinin çok altında kaldı. Kapasite kullanımı sanayi üretiminin, sanayi üretimi de ekonomik büyümenin öncü göstergesidir. Buna göre ekonomideki küçülme 2019'un ilk çeyreğinde de sürdü gibi görünüyor.
Daron Acemoğlu #UEZ2019'da Türkiye ekonomisi hakkında konuşuyor.
#UEZ2019'da Daron Acemoğlu'nu dinliyoruz.
Daron hoca ile öğle yemeğindeyiz. @Elfkrc76 #UEZ2019
Merkez Bankası örtülü faiz artışına gitti diyorlar. Kısa süre önce yan yollardan gevşemeye gitmeseydi şimdi örtülü faiz artışı gereği doğmayabilirdi.
Fatih Birol: "Elektrikli araçlar petrol cağının sona erdirmez, çünkü dünyada petrolün sadece %18'i yakıt üretiminde kullanılıyor." #UEZ2019
Enflasyon, seçimler ve seçim sonrası üzerine ABD tarihinden bir anı... Kaynak: Wapshott, N. (2017). Keynes Hayek: Modern Ekonomiyi Tanımlayan Çatışma, İstanbul: Koç Üniversitesi Yayınları.
Bakan Albayrak'ın eylülde tek haneli enflasyon açıklaması muhtemelen aşağıdaki grafikteki gibi bir hesaba dayanıyor. Kağıt üzerinde böyle bir ihtimal var ama seçim sonrasına birikmiş zamlar ve siyasi sorunlar varken işlerin kağıt üzerindeki gibi gitmesi zor olabilir.
Bu haftaki @EkonomistDergi'deki yazım-3: "Cari açık 2019’a düşüşle girdi"
Bu haftaki @EkonomistDergi'deki yazım-2: "İşsiz sayısında rekor kırdık!"
Bu haftaki @EkonomistDergi'deki yazım-1: "Ekonomide küçülme biraz daha sürecek"
Konut satışları şubat ayında da geçen yılın aynı ayındaki seviyesinin çok gerisinde kaldı. Burada toparlanma biraz zor olacağa benziyor.
Vay be, Peter Crouch hala futbol oynuyormuş. Yıllardır görmemiştim. O uzun boyuyla gol atmaya çalışırken onu seyretmek de ayrı bir keyiftir. Bana hep Red Kit'teki 'Örümcek Ayak' karakterini hatırlatır. #burlei
Aşağıda bahsettiğim oran iki yıl önce bu sıralar yaptığım şu analize dayanıyordu: Son iki yılın üçer aylık verileri eklenince de aşağı yukarı aynı sonuç çıkıyor. En iyisi ben bunu yakında bir daha yazayım.
Türkiye'de işsizlik oranının sabit kalması için gerekli büyüme oranı %5,5-6 arasıdır. Ekonomi bu oranın altında büyüdüğünde işsizlikte artış olur.
Bu da dün yayınlanan ocak ayı sanayi üretimi verilerinin yanına bugün yayınlanan perakende satışlar verilerinin eklendiği grafik. Üretim yanında iç talepteki daralmanın da devam ettiğini gösteriyor.
TÜİK'in bugün yayınlanan verileri aralık ayında işsiz sayısının 4,3 milyon kişiye çıktığını gösteriyor. Maalesef bu Türkiye'de tüm zamanların rekoru!
TÜİK'in GSYH'yi dolara çevirirken kullandığı dolar kuru üzerine yapılan tartışmalar yanlış yöne gidiyor. Eskiden beri ithalata göre ağırlıklandırılmış kur kullanıldığı için ortada bir 'oyun' yok ama bu yöntemin tartışılması gerekiyor. Acaba bu yöntemi kullanmanın mantığı nedir?
TÜİK'in bugün yayınladığı verilere göre, sanayi üretimi ocak ayında geçen yılın aynı ayına kıyasla %7,3 geriledi. Muhtemelen şubat ve mart aylarında da düşüş çıkacak. Bu da ekonomide geçen yılın son çeyreğinde başlayan küçülmenin devam ettiği anlamına geliyor.
Konjonktür dalgaları
Ekonomi 2018'in son çeyreğinde %3 küçüldü. Açıkçası benim beklediğimden daha iyi bir oran. Ben %4-5 arası küçülme bekliyordum. Küçülmenin derinleşmesine en çok ithalattaki düşüş engel olmuş görünüyor. İhracattaki artışın da büyümeyi desteklediği anlaşılıyor.
MB enflasyonda "belirgin bir düşüş" olana kadar sıkı duruşu koruyacakmış. Benim hesaplarıma göre, eğer her şey yolunda giderse, "belirgin bir düşüş" ancak haziran ayında mümkün. O zaman temmuz toplantısından önce faiz indirimi olmaması lazım. Ya bir de her şey yolunda gitmezse...
Piyasa nefes alır ama o zaman kamu da nefes kalır mı? Kamuda nefes kalmazsa piyasa nasıl nefes alır? Kafam karıştı, zor iş. Keşke bunlar zamanında ödenseydi. Biriktikçe altından kalkılması giderek zorlaşıyor.
Sanki istatistiklerde yeterince sorun yokmuş gibi başımıza bir de genel ticaret sistemi-özel ticaret sistemi ayrımı çıktı. Ama nasıl bakılırsa bakılsın ihracatta işler iyi görünmüyor. Şubat ayındaki artış %3'lerde kalıyor. Bunun nedeni ise sanırım şurada:
Enflasyon muhtemelen birkaç ay daha bu civarlarda seyredecek. Mayıs ayından itibaren ise ciddi bir düşüş potansiyeli var. Ama bunun için maliyetlerde yeni bir artış getirecek gelişmelerin -kurlarda yükseliş, petrol fiyatlarında artış gibi- olmaması lazım. Olur mu, bilmiyorum...
Enflasyonda sevinç çığlıkları atılacak ölçüde bir düşüş yok. Ocak ayında %20 dolayındaydı, yine %20 dolayında. Geçen yıl bu sıralardaki enflasyonun 2 kat, %5'lik hedefin 4 kat üzerindeyiz. Niye bu kadar tantana yapıldığını anlamış değilim.
Turizmde 2019 yılı çok da iyi başlamadı. Bu kadarlık yabancı ziyaretçi artışı gelirde fazla artış getirmez diye düşünüyorum. Umarım sonraki aylarda işler daha iyi olur.
Dünya ticaretinde geçen yılın son çeyreğinde yüzde 0,9 düşüş olmuş. Buyrun işte ticaret savaşlarının sonu... Allah daha beterinden korusun. Tam da iç talepte yaşanan daralma yüzünden dış talebe ihtiyacımız iyice artmışken...
Bu endeks tekrar 100'e yaklaşmadan ekonomide toparlanma görmemiz çok zor.
TÜSIAD'da işsizlik tartışılıyor
Bir şeyin değeri yokluğunda anlaşılır. Gelişmiş ülkelerdeki genç kuşaklar demokrasinin yokluğunun ne demek olduğunu bilmiyorlar ve değerini takdir edecek hayat tecrübesine sahip değiller. Birkaç yıllarını bir üçüncü dünya ülkesinin vatandaşı olarak geçirseler fikirleri değişir.
Buyurun ekonomide yaşanan krizin bir göstergesi daha... 2018'de mutlu olduğunu beyan eden bireylerin oranı 2009 yılındaki seviyesinin de altına inmiş. Hatırlarsanız 2008 ve 2009 bundan önceki resesyonun yaşandığı yıllardı.
Ekonomide dipten dönüş olduğunu düşünenler şu grafiğe bir baksın derim.👇Şubat ayı imalat sanayi kapasite kullanım oranı yeni yayınlandı ve pek öyle demiyor.
Geçen ay TÜİK'i TGE'yi mevsimsel olarak düzeltirken 2012 öncesine gitmeyip geçmişle bağı kopardığı için eleştirmiştik. 👆Bilmiyorum bunu gördüler mi ama bu ay düzeltme 2004'e kadar götürülmüş. Teşekkür ederiz. TGE şu anda 2008-2009 resesyonundaki kadar düşük düzeyde bulunuyor. 👇
TCMB yine dayanamadı, para politikasını ucundan gevşetmeye başladı. Normal bir ekonomide olsak tamam ama aşırı dış borçlu dışa açık ekonomilerde gevşek para politikası daraltıcı sonuç veriyor.👇Oysa biraz sabredilse sıkı para politikasının genişletici sonuç vermesi mümkün olacak.
Zorunlu karşılıkların düşürülmesi her zaman ve her yerde parasal gevşeme demektir. Bu başka nasıl yorumlanabilir ki? Varsa bunun başka bir yorumu birisi yapsın da biz de öğrenelim.
Şapkadan çıkan yeni tavşan: "Para politikası faizini indirip yabancıları ürkütmeyelim ama bankaların kendiliğinden(!) faizi düşürmesi için ne lazımsa yapalım." Sonucu ne mi olur? Öncekilerin sonucu ne olduysa o olur. Para politikasının altını oyarsan elbette kredibiliten kalmaz.
Seyfettin Gürsel: İşsizlikte şiddetli artış.
Tartışılacak bir şey yok, ikincisi...
Dünden beri Merkez Bankası Başkanı durduk yerde neden AA ile röportaj yaptı ve bunu da kurumun sitesinde yayınladı diye düşünüyorum. Normal bir durum değil. Galiba Merkez Bankası şapkadan yeni bir tavşan çıkarmaya hazırlanıyor...
Kasım ayında işsiz sayısı 3 milyon 981 bin kişi oldu. Bu sayı Ocak 2017'de kırılan 3 milyon 985 bin kişilik rekorun çok az altında. Muhtemelen aralık ayında yeni rekor kırılmış ve bu sayı 4 milyon kişiyi aşmıştır. Korkunç bir durum...
Ekonomideki bu küçülmenin olumsuz etkileri yine bugün yayınlanan bir başka göstergede var. Kasım ayında işsizlik oranı önceki yılın aynı ayına göre 2 puan yükselişle %12,3'e çıktı. Bu göstergede kasım ayı verileri aynı zamanda dördüncü çeyrek dönemin verileri oluyor.
Dün aralık ayı sanayi üretiminin açıklanmasından sonra bugün de perakende satışlar geldi. Bunlar büyüme ile yakın ilişkisi olan göstergelerdir.👇Son çeyrekte sanayi üretiminde %7, perakende satışlarda %7,4 düşüş var. Bu dönemdeki büyüme(küçülme) de bunlara yakın çıkabilir.
Sanayideki durum düşündüğümden de kötü. Aralık ayında sanayi üretimi önceki yılın aynı ayına göre %9,8 düşmüş. Dördüncü çeyrekteki düşüş %7 çıkıyor. Son çeyrekte ekonomide derin bir küçülme çıkacak gibi görünüyor.
1970'li yıllarda çocukken bir kez babam beni de sigara kuyruğuna sokmuş ve milletin homurtuları arasında kotayı aşmıştı. 🙂Burada kişi başına satış kotası nasıl kontrol edilecek? Tekrar sıraya girenler, aynı ailenin üyeleri nasıl tespit edilecek? Bari karne de versinler tam olsun
Enflasyonda son üç aydaki düşüş gıda dışı gruplardan kaynaklandığı için daha çok zenginlere yaradı. Yoksulun enflasyonu zenginin enflasyonu kadar düşmedi. Yoksulun enflasyonunun düşmesi için gıda fiyatlarındaki artışın yavaşlaması lazım ama bu iş bu yöntemlerle olmaz.
Hocam buradan arbitraj imkanı doğar mı? 🙂
Ticaret Bakanlığı ocak ayı dış ticaret verilerini nihayet açıkladı. Veriler ihracattaki artışın yavaş olduğunu ithalatın ise hızla gerilemeye devam ettiğini gösteriyor. Bu nedenle dış ticaret açığındaki hızlı düşüş de sürüyor. Bunlar ekonomide daralmanın sürdüğü anlamına geliyor.
Aldığımız bilgiye göre pazartesi günü bakan açıklayacakmış. Ben artık pes ettim, TB'de kurumsallık sıfıra indi. Veri dediğin keyfe göre değil söz verdiğin gün ve saatte yayınlanmalıdır.
FED faiz artışına ara verecekse bunu büyümede sıkıntı gördüğü için yapacak. Gerçekten de dünyada yavaşlama belirtileri var. Bu zayıf iç talep yüzünden dış talebe yüklenmeye çalışan Türkiye için iyi haber değil. Nitekim aralık ayında ihracatta artışın durması da buna işaret ediyor
Enflasyon bir ülkeye sarılabilecek en büyük beladır. Sinsi bir hastalık gibidir. Kısa dönemde çok zararı yokmuş gibi görünür ama uzun dönemde ekonomiyi çürütür. Enflasyon yüksek oldukça herkes paradan para kazanma derdine düşer. Yatırımlar azalır, büyüme yavaşlar, işsizlik artar.
Bence sera ürünlerini komple yasaklamak lazım, herşey mevsiminde güzel. Böylece enflasyona da büyük bir darbe vurmuş oluruz.
Alman gençleri çok şanssız. Ya okula gitmek zorundalar ya da işe... Kaytarma, gençliklerini yaşama imkanları yok. (Dikkat! İroni var!)
Bizim çocukluğumuzda madeni 2,5 liralıklar vardı. Hey gidi günler...
Bankamatikler 200 TL'lik banknot vermeye başlamış. En azından ben ilk kez rastladım. Bankamatiklerin bir üst kupürde banknot vermeye başlaması, paranızın ciddi ve kalıcı bir değer kaybına uğradığının en net göstergesidir.
Ocak ayı KKO verilerinde "dengelenme eğilimi" görenlere şapka çıkarıyorum. Ben öyle bir şey göremiyorum👇 ama herhalde bir bildikleri vardır. Benim gördüğüm sanayideki ve dolayısıyla ekonomideki daralmanın aynen devam ettiği. İnşallah yanılıyorumdur...
Geçmişle bağı kopan bir sürü istatistik var. Diğerleri kadar vahim değilse de son örnek de TGE. TGE'yi mevsimsel olarak düzeltmeye başlamışsınız iyi güzel de bu düzeltmeyi 2012'ye değil verilerin başladığı 2004'e kadar geri götürmeniz gerekirdi. Umarım yakında bunu yaparsınız.
Sevgili @tuikbilgi, verilerde yeni düzenlemeler yaptığında geçmişle bağını koparmamalısın. Geçmişle bağı koparırsan niye istatistik üretildiğini anlamamışsın demektir. Oysa sitene ne güzel yazmışsın. Veriler geçmişi analiz etmeye yetmiyorsa gelecek için fazla bir şey söyleyemez.
Seyyar esnaf sabit satış yeri – Sözcü Gazetesi
Resesyonda olup olmadığımız hala tartışılıyor muydu ya? Artık resesyonun ne kadar uzun sürebileceğini ve çabuk çıkmak için neler yapılması gerektiğini tartışmaya başlamamız gerekirdi.
Enflasyon fiyatların seviyesi değil artış oranıdır. Enflasyonun düşmesi fiyatların düşmesi değil artış oranının yavaşlamasıdır. Yani enflasyon sıfıra inse bile fiyatlar eski seviyelerine inmeyecek, onlara alışın. Fiyatların düşmesi için deflasyon gerekir ki o da başka bir beladır
O Mane bu Mane...
Şenesen, Ü. (2017). İstatistik: Sayıların Arkasını Anlamak, İstanbul: Literatür Yayınları, s. 3.
Dün kasım ayı sanayi üretimi verilerinin yayınlanmasından sonra bugün de perakende satışlar verileri geldi. Kasımda sanayi üretiminde %6,5, perakende satışlarda %6,3 düşüş var. Bunlar ekonomik büyümeyle çok yakın ilişkisi olan göstergelerdir. Dolayısıyla bu veriler hiç iyi değil.
İşsizlik oranında temmuz ayında başlayan yükseliş hızlanarak sürüyor.
SAGP nedir, ne değildir, ne işe yarar? 👇
Ekonominin 2018'in son çeyreğinde küçüldüğü giderek kesinleşiyor. Bugün yayınlanan verilere göre sanayi üretimi kasım ayında yıllık bazda %6,5 düşmüş. Ekim ayında da %4,2 düşüş vardı. Aralık ayında bir mucize yaşanmadıysa, dördüncü çeyrekte epey yüksek bir düşüş çıkacak demektir.
İşin doğrusu yapılandırmanın ZB üzerinden değil her bankanın kendisi tarafından yapılmasıdır. Tabii bu bankalar buna gönüllü olmayabilir ve kimse de zorlayamaz. O zaman ZB'ye transfer edilen borçların ödenmemesi riskini bu bankalara da paylaştıracak bir mekanizma tasarlanmalıdır.
Borcunu ZB'ye transfer eden vatandaşın işin sonunda tamamını ödeyip kurtulup kurtulamayacağı belirsiz. Ama alacağını ZB'den alan bankaların kurtulacağı kesin. Peki bu bankaların tekrar ödeme gücü zayıf kesimlere kart dağıtmaya başlamayacağının (moral hazard) garantisi var mı?
Kredi kartı yapılandırmasında gözden kaçan bir husus var ki çok önemli. Bu yapılandırmayla vatandaştan çok ödeme gücü olmayanlara bol keseden kart veren bazı bankalar kurtarılmış olacak. Normalde üzerine bir bardak su içmeleri gereken alacakları ZB'den tahsil edip sıyrılacaklar.
Türkiye geneline ilişkin Gini katsayısı -bir gelir dağılımı ölçüsü- yıllardır 0,40 civarına oturmuş durumda ama İstanbul'da özellikle son üç yıldır ciddi bir yükseliş var. Yani İstanbul'da gelir eşitsizliği giderek artıyor. Acaba neden olabilir, bir fikri olan var mı?
İller arasındaki gelir farklılıkları ne durumda? İllerin kişi başına GSYH'leri arasındaki değişim katsayısı, 2009-2010'da yakınsama olduğunu, sonrasında ise tekrar yatay seyre girildiğini gösteriyor. Peki, sizce 2019'da ne görürüz? Şu anda @EkonomistDergi için bunu yazıyorum.
Sonu hiperenflasyon olur.
İl bazında kişi başına gayri safi yurtiçi hasıla (2015-2017)
Yazıdan çıkan bir sonuç da şu: Yakında 200 TL'lik banknotları daha sık görmeye başlayacağız.
Sevgili gençler. Bir konuda bilgi sahibi olmak için kitap okumak ezbercilik değildir. Bir konuda kulaktan dolma bilgilerle düşündüklerinizi yazmak da yorum değildir. Doğru yorum doğru bilgiye dayanır. Doğru bilgiler de genelde medyada değil bilimsel kitaplarda bulunur.
Futbol kulüplerine ciddi değer yaratan ve mutlaka olduğu şekilde yaşatılması gereken şirketler gibi yaklaşmışsınız. Oysa daha basit bir çözüm var. Borçlu kulüplere transfer yasağı getirip altyapı oyuncularıyla oynama şartı getirirsiniz olur biter. Ama siyaseten zor tabii...
Anladığım kadarıyla sizin planı -en azından borçların kamulaştırılması kısmını- devreye almışlar zaten. Toplumu bilmem ama ben buna ikna olmam...
Futbol kulüplerinin borçlarını kamunun sırtına yüklemeyi düşünmek inanılır gibi değil. Futbolda profesyonelliği kaldırıp amatöre dönelim daha iyi. Biz bu profesyonelliği beceremedik.
2019 yılına bu hedeflerle girdik. Atın fava, bekleyin. Gelecek yıl bu sıralarda neler olmuş bakarız... Kaynak: 2019 Yılı Cumhurbaşkanlığı Yıllık Programı
Bu alanda çalışan araştırmacılar nasıl bir veri problemi olduğunu bilir. Fırsattan istifade, geçen yıl bu sıralarda yayınlanan ve bu veri problemine bir nebze çözüm getirmeyi amaçlayan makaleme de dikkatinizi çekeyim:
Bölgesel iktisat araştırmacıları için güzel haber...
Ticaret Bakanlığı, aralık ayı dış ticaret verilerini yayınladı. Aralıkta ihracattaki artış durmuş, ithalattaki düşüş aynen sürüyor. Bugün ayın 4'ü. Bu verinin ayın 2'sinde yayınlanması gerekiyordu. Bir takvim veriyorsanız ona uymalısınız. Kurumsallık bunu gerektirir. @ticaret
Gece Asya piyasalarında TL'nin değeri inip çıkmış. Durum bize özgü değil ama en çok TL'nin etkilenmesi düşündürücü. Demek ki TL'de hala büyük değer kaybı potansiyeli var. Bunun ekonomiye etkisi malum. Hal böyleyken TL'nin değerini güçlendirecek adımlar atılsa iyi olmaz mı(ydı)?
2018 yıl sonu tüketici enflasyonu %20.3 oldu. Ama kimin için %20.3? Yaptığımız hesaplara göre bu oran gelir piramidinin en üstündeki %20'lik grup yani zenginler için geçerli. Yoksulun enflasyonu 1,5 puan daha yüksek. Ayrıntılar hafta sonu yayınlanacak @EkonomistDergi'de olacak.
Ticaret Bakanlığı, her ayın ilk günü saat 10'da önceki ayın dış ticaret verilerini yayınlardı. Bugün bu saat oldu hala veri yok. Hayırdır İnşallah...
2015'te genel seçime giderken "Şu seçimi bir atlatalım, 2019'a kadar seçim yok, rahatız" deniyordu. Sonra 2015'te ikinci bir seçim, 2017'de referandum, 2018'de erken seçim yaşadık. Bugünlerde "Yerel seçimi bir atlatalım, 2023'e kadar seçim yok" denildiğini duyunca bunu hatırladım
Doğuya yatırımı teşvik için bunu yıllardır önerenler var. Ama gerçekçi olalım, olursa ücretin İstanbul'da artması değil Kars'ta düşmesi şeklinde olur. Bölgeler arasında bu kadar gelir farkı varken eşit asgari ücret çalışanlar lehine zımni bir destek demektir. Bunu yok mu edelim?
Türkiye'de gelir eşitsizliği ile ortalama gelir arasında nasıl bir ilişki var? Milanoviç'in kitabını okurken merak edip Türkiye'deki duruma baktım. 2005'e kadar Kuznets eğrisinin inişte olan kısmındaymışız ama o zamandan beri bir yerinde sayma durumu var.
Seyfettin Gürsel: "Durgunluk derinleşiyor, gelecek belirsiz"
İşler hiç iyiye gitmiyor.
İkinci yarıda 17 maçı da kazanıp şampiyon olmak şart oldu.😀
Iktisatçıysanız, aklınızın bir köşesinde bulunsun.
Üç büyüklerin başına gelenler ekonomik krizin sonucu diyorlar...
Bunu -ve benzeri bilgileri- öğretmeye çalıştığınız öğrenciler de "Hocam çok ezbercisiniz" diyor.
Kurlardaki artış nasıl enflasyonu yükselttiyse ücretlerdeki artış da öyle yükseltir. Buna maliyet enflasyonu denir. Maliyetleri artan bir işletme hemen olmasa da eninde sonunda bunu fiyatlarına yansıtır. Bunun alternatifi kârdan fedakarlık, zaten yeterince kâr yoksa da iflastır.
Asgari ücrete yapılan zam az bile. Türkiye'de ücretler çok düşük. Ama bu işin bir de maliyet tarafı var. Böylece enflasyonda yeni bir yükselişin kapısı açılmış oldu. Enflasyon bir kez kontrolden kaçınca böyle olur ve tekrar dizginlemek de zorlaşır.
Kasım ayında hafif toparlanır gibi olan tüketici güveni aralık ayında tekrar düştü. Tüketici güven endeksindeki mevcut seviyeler, 2008-2009 krizindeki seviyelerle aynı...
KDV ve tapu harcı indiriminin uzatılması konut satışlarını bu sefer kurtaramadı. Kasım ayında geçen yılın aynı ayına göre yüzde 27 düşüş var. Teşviklerin etkisi de bir yere kadar...
Ekonomik büyümeye ilişkin iki önemli veride son durum:
Ekonomideki durumun ciddiyetini gösteren iki taze veri: Sanayi üretimi hızla düşüyor, işsizlik hızla yükseliyor. Bu işin şakaya gelir tarafı yok...
İnsan hayatının ucuz olduğu ülkelerde kazaları önleyici teknolojiler masraflı ve dolayısıyla gereksiz görülür. Oysa her kazadan sonra şirketler altından kalkmakta zorlanacakları tazminatlarla karşılaşsalardı bu teknolojilere yatırım yapmak daha ucuz ve gerekli görülebilirdi.
Insan 1 milyarın ne kadar büyük olduğunu bunu okuyunca daha iyi anlıyor. Kaynak: Milanovic, B. (2018). Küresel Eşitsizlik: Küreselleşme Çağı İçin Yeni Bir Yaklaşım. Çev. Meneviş Uzbay ve Mustafa Pirili. Ankara: Efil Yayınevi.
Benim bildiğim bireysel yatırımcı bu faiz için kılını bile kıpırdatmaz. Faiz oranı mevcut risk algısıyla uyumlu değil. Bu kararları alanlar ya ülkedeki güven erozyonunun farkında değiller ya da benim aklımın ermediği/bilmediğim başka bir şey var.
Futbol milletlerin afyonudur.😀
Bireysel yatırımcı yıllık yüzde 4 faizle yastık altındaki dolarını devlete borç verir mi? Ne kadar talep gelecek merakla bekliyorum.
İspanya'da enflasyon kaç ki? Yüzde 20 falan mı yoksa?
Bence şu anda Fenerbahçe'ye en uygun hoca adayı Yılmaz Vural. Düşme hattındaki takımları kurtarma konusunda büyük tecrübesi var. Bundan mutlaka yararlanmamız lazım.😀
Ekim ayındaki % 25,2'lik enflasyondan arındırınca reel olarak % 6,6 düşüş çıkar. İyi değil yani...
Cari işlemler dengesi ağustos ve eylül aylarından sonra ekim ayında da fazla verdi. Ben şimdiden kasım ayında da fazla çıkacağı müjdesini (!) vereyim. Bu gidişle sonraki aylarda da fazla vermeye devam edebilir.
Bunun altından da vergi çıktı. Yakında daha yaratıcı yeni vergi uygulamaları da görebiliriz.
İktisatçılar bugün 3. çeyrekteki %1,6'lık büyümenin neye tekabül ettiğini tartışıyor. Ben de "Ekonomide Geleceği Okumak" başlıklı kitabımda yer alan bir tablo ile tartışmaya ucundan katılayım dedim.
3. çeyrekte mevsimsel düzeltilmiş olarak ise önceki çeyreğe göre %1,1 küçülme yaşanmış. Türkiye'de büyümeye gelişmiş ülkelerdeki gibi mevsimsel düzeltilmiş veriler üzerinden bakılsaydı, 3. çeyrekte resesyon başlamış derdik. Fakat Türkiye'de hala yıllık bazdaki büyümeye bakılıyor.
Üretim tarafından bakıldığında, sanayi ve tarımda işlerin durduğu, inşaatta çöküş yaşandığı görülüyor. Bu ortamda hizmetler sektöründe %4,5 büyüme yaşanması ise şaşırtıcı...
Büyümede daha fazla düşüşü mal ve hizmet ihracatındaki performans artışı ile kamu harcamalarındaki artışın devam etmesi engellemiş gibi görünüyor. İç talep beklendiği gibi iyice zayıflamış, hatta yatırımlarda düşüş var.
Üçüncü çeyrekte ekonomik büyüme %1,6'ya inmiş. Türkiye şartlarında bu oran durgunluğa tekabül eder. Ben sıfır dolayında çıkmasını bekliyordum, yine de iyi geldi... Ayrıntılar burada:
Sürekli aflar yüzünden mükellefler önce vergilerini zamanında ödemeyip af beklemeye alıştılar, şimdi af ödemelerini de yapmıyorlar. Bu gidişle yakında "vergi affının affı" uygulamalarına ihtiyaç olacak.
Kredi faizleri mevduat faizlerine, mevduat faizleri de enflasyona bağlıdır. Bu nedenle enflasyon düşmeden faizde kalıcı bir düşüş mümkün değildir. Enflasyon bu kadar yüksekken faizde düşüşün zorlanması, yarın daha yüksek enflasyon ve daha yüksek faiz göreceğimiz anlamına gelir.
Durun şuradan bir komplo teorisi denemesi yapayım: Yani bu normalde hakemlerin hep Galatasaray'ın lehine ve Fenerbahçe'nin aleyhine çalıştığı anlamına mı geliyor?🙂
"Hızlı Tüketilen Ürünler Fiyat Endeksi" olacaktı, "Ürünler"i yazmayı unutmuşum. Kusura bakmayın...
"Bu haç işareti değildir, matematikte kullandığımız bir semboldür" desek olmaz mı? 🙂
Enflasyon konusunda çok hurafe var. Bence sorun TÜFE'nin nasıl hesaplandığından çok ücret artışlarının buna dayandırılmasından kaynaklanıyor. Ücret artışları genel TÜFE yerine @zafyuks1'in hesapladığı Hızlı Tüketilen Fiyat Endeksi gibi bir endekse dayandırılırsa sorun çözülür.
"İyi de bu faizle yatırım olur mu, indirim şart" diyenlere: Dışa açık ve aşırı borçlu bir ekonomide kur artışı yüksek faizden daha çok tahribat yaratır. Zaten şu anda yaşadığımız da bu. Marifet işleri bu noktaya getirmemekti. Artık enflasyon düşene kadar yüksek faize katlanacağız
Döviz kurlarının faizdeki yükselişle düşüşe geçtiğini anlayamayanlar, faizde düşüş sinyaliyle yükselişe geçtiğini de anlayamazlar.
Enflasyon düştü ama düşmüş hali bile %22'ye yakın. %5'lik hedefin 4 kattan fazla üzerinde. Yılbaşında vergi indirimleri ve kampanyalar sona erip üzerine bir de ücret artışları gelince ne olacak? Gerçekten sıkı bir para politikası olmadan bu enflasyon eski düzeylerine inmez.
Doğru olabilir ama bu verilerden böyle bir sonuç çıkarılabileceği biraz şüpheli. Sol yukarıdaki dört Asya ülkesi uç değer gibi görünüyor. Onları çıkarırsanız ortada anlamlı bir ilişki kalmayabilir.
Tüketicisini de üzüyor! Peki o zaman kimi sevindiriyor???
İyi haber: Cari işlemler dengesi kasım ayında da fazla vermiş görünüyor. Kötü haber: Ekonominin içinde bulunduğumuz dördüncü çeyrekte küçülme yaşadığı giderek kesinleşiyor.
Dış ticarette kasım ayı verileri belli oldu. İthalatta düşüş sürüyor ve bu ekonomideki daralmanın da sürdüğü anlamına geliyor. Ticaret Bakanlığı ihracatta rekor kırmakla övünüyor ( ama ihracattaki artış ekonomideki daralmayı durdurabilecek düzeyde değil.
Çürük elmayı sağlamların yanına koyarsanız onları da çürütür. Bu yöntem risksiz denilen varlıkların da riskli olarak görülmesine yol açacaktır.
Tutarsız açıklama nasıl olur kısmına dikkat!
Dünyada finansal mühendisliği özel sektör yapar, devlet kontrol altına almaya çalışır. Bizde ise bizzat devlet eliyle finansal mühendislik yapılıyor, bakalım sonuçları ne olacak?
İstanbul'da yaşamak heyecan verici... Dünyada, sabah işe gitmenin, akşam eve dönmenin maceraya dönüştüğü kaç şehir var?
Ekonomiye güven yerlerde sürünüyor. Bu ortamda yatırım seferberliği olur mu?
Şu haberleri yapmaktan artık vazgeçin. Satın alma gücü diye bir şeyin varlığını artık herkes öğrendi, kimse yemiyor.
Grafiklerde ölçeği küçük farkları büyük gösterecek şekilde seçmek ne kadar yanlışsa büyük farkları küçük gösterecek şekilde seçmek de o kadar yanlıştır. Ölçek göstergenin normalde salınım gösterdiği aralıkta seçilir. ĶKO hiçbir zaman sıfır olmayacağı için ölçek sıfırdan başlamaz.
Eyvah yakalandım! Tabii haklısınız. Aslında kapasite kullanımında önemli bir düşüş yok, ekonomide küçülme de olmayacak.
Kapasite kullanımı dibi hala bulamadı! Kapasite kullanımı nisan ayından beri geçen yılki seviyesinin altında seyrediyor ve son üç aydır fark giderek açılıyor. Ekim ve kasım aylarındaki büyük düşüş, dördüncü çeyrekte ekonomide küçülme yaşanmakta olduğu beklentilerini destekliyor.
Türkiye'de 1980 sonrasında yerel seçimlere denk gelen yedi yıldan üçünde ekonomi küçüldü, birinde ise sıfıra yakın büyüme oldu. 2019'da bu dönemdeki sekizinci yerel seçim yapılacak ve yine ekonomide küçülme bekleniyor. Acaba bu nasıl bir kaderin ürünüdür? ☹️
Sıtma ile mücadele tek tek sivrisinekleri öldürmeye çalışarak değil, kısa vadede ilaçlama, uzun vadede bataklıklar kurutularak yapılır. Enflasyonla mücadele de tek tek fiyatlarla uğraşarak değil, kısa vadede sıkı para ve maliye politikaları, uzun vadede yapısal reformlarla olur.
Nüfusun arttığı yerde üretimi yerinde sayarsa soğan fiyatı artmasın da ne yapsın... Kuru soğan üretimi 1990'lı yılların ortalarından beri kabaca 2 milyon ton civarına oturmuş görünüyor. Bu dönemde Türkiye'nin nüfusu ise 60 milyondan 80 milyona çıktı.
Adam kâr edebiliyor olsa zaten çalışır, bunca tantana ortaya çıkmazdı. Özel sektöre zorla kamu hizmeti verdirmeye çalışmak da neyin nesi... Bu bir kamu hizmeti ise o zaman devletin üstlenmesi lazım.
Yılda bir kez hasat edilen tarım ürünleri depolanıp azar azar piyasaya sürülür. Her gün ne kadarının piyasaya sürüleceğine karar vermek hükümetin işi olmadığı gibi altından kalkabileceği bir iş de değildir. Hükümetin işi stokçuluğu gereksiz kılacak "fiyat istikrarı"nı sağlamaktır
Tabii, OECD tahminlerindeki esas haber buydu. Çok iyi görmüşsünüz, bravo!
Konut satışları vergi indirimleriyle artıyor ama banka kredisiyle değil muhtemelen taksitli-senetli satışlarla yani satıcı kredisiyle. Bankaların finanse etmeyi göze alamadığı konut talebini satıcılar finanse etmeyi nasıl göze alıyor? Ya ödemeler aksarsa? Filmin sonunda ne olur?
1 Ocak 2018'den önce yapıldıysa, heyelan bölgesindeki konutlara da af... Peki, yarın öbür gün heyelan gerçekleştiğinde ne olacak? "Kader" deyip geçecek miyiz?
Valla ben de "yaşar"ı ilk kez duyuyorum. 😀
İşgücü piyasasında esnekliğin artıları ve eksileri konusunda iyi bir yazı, okuyunuz...
İnşaat ruhsatı alınan daire sayısı üçüncü çeyrekte tam çökmüş... Ama korkmayın dördüncü çeyrekte düşüş yavaşlayacak. Çünkü geçen yılın dördüncü çeyreğinde inşaat ruhsatı alınan daire sayısı çok yüksek değildi. Geçen yıl ikinci ve üçüncü çeyreklerde patlama yaşanmıştı.
2 çeyrek küçüldükten sonra model değişecek mi? Sonrasında cari açık vermeden büyüyeceksek 2 çeyrek değil 2 yıl küçülmeye bile ben kendi adıma rıza gösterebilirim.
Eğer öyleyse buna ekonomik küçülmede de rekor eşlik edebilir.
Bu da inşaat sektöründeki çetrefil sorunların resmi... İnşaatına yeni başlanan konut sayısında büyük düşüş var ama inşaatı tamamlanıp arza eklenen konut sayısındaki artış yavaş da olsa sürüyor.
"Bana iç talepteki zayıflamanın resmini yapabilir misin Abidin?" Reel perakende satışlar ağustostan sonra eylülde de düştü. Üçüncü çeyrek için de %0.2 düşüş hesaplanıyor. Oysa ilk çeyrekte %8.9 ve ikinci çeyrekte %5.8 artış vardı. İç talepteki zayıflamanın resmidir...
Yüksek eğitimli memurların çoğunun başkentte toplandığını düşününce şaşırtıcı değil. Onları düşünce durum nedir onu bilmek lazım. Herhalde memleketin kalanından çok farklı değildir.
Bu haberi yazan muhabir o lafın ne anlama geldiğini anlamadıysa gazeteciliği bırakmalı. O lafın ne anlama geldiğini anladığı halde bu haberi yazdıysa yine gazeteciliği bırakmalı.
Böyle haberler yapıp sonra da Türk halkı 1 TL'ye bile gazete almıyor diye şikayet etmek... Not: CNN TÜRK'ün gazete olmadığının farkındayım ama gazetelerde de bu tür haberler çıkıyor maalesef.
Bütçe açığında rekor yürüyüşü sürüyor...
Ağustosta takvim etkisinin de rolüyle %10.9 düşen sanayi üretimi eylülde bu kez takvim etkisi sayesinde %.4.6 yükseldi. Ancak üçüncü çeyrekteki artış sadece %0.5 oldu. Bu da ekonominin geneli için sıfır dolayında büyümeye işaret ediyor. Sıfırın biraz altı veya üstü olabilir.
Çok doğru ama bu iktisat kuramında belki de en çok dirençle karşılaşan konu olabilir. İnsanlar herkes kendi ihtiyacını karşılamaya devam etseydi hala mağaralarda yaşıyor olabileceğimizi anlasalar bile uluslararası ticarette işbölümü ve uzmanlaşmayı bir türlü anlamak istemiyor.
Uzmanları bilir, işgücü piyasasında ağustos ayı verileri aynı zamanda üçüncü çeyrek dönemin verileridir. Üçüncü çeyrekte patlayan krizin işsizliğe ilk yansıması bu verilerde açıkça görülüyor; 0.5 puanlık sıçrama var. Dördüncü çeyrekte bu artış çok daha yüksek olacak.
İşsizlik oranında geçen ay verdiğim grafiğin devamı. Maalesef gelişmeler beklediğim gibi gidiyor. Önümüzdeki aylarda muhtemelen mavi çizgi ile kırmızı çizgi arasındaki farkın daha da açıldığını göreceğiz.
Akıllı kadınmış...
Nedense bu cümleler bana çok tanıdık geldi.😀
İhracatçılarımız için kötü haber...
Düşmez... Enflasyon düşmeden mevduat faizleri, mevduat faizleri düşmeden de kredi faizleri düşmez.
Seyfettin Gürsel: "Türkiye ekonomisi bilinmeyen denizlere dümen kırdı" @t24comtr aracılığıyla
Çok tehlikeli bir yöntem bu. Hazine'de 1994 krizini hatırlayan kimse kalmadı galiba...
Herkes evinde otursun
Hakikaten bir fiyat artışının haksız olup olmadığını tespit etmek inanılmaz zor bir iş. Hükümet tarihte defalarca denenip sonuç vermemiş yöntemlere başvurmak yerine neden ekonomide güven ortamını sağlayacak reformlara girişmez ki?
İddia kuponu yapmıyoruz. Mevduatın kısa vadede yoğunlaştığını elbette biz de biliyoruz. Sadece bu örnek üzerinden enflasyonun tasarrufları nasıl erittiğini anlatmaya çalışıyoruz. Tabii anlamak isteyenlere...
Son dönemde ekonomideki duruma bakanlar işsizlik yükselecek diyor. Aslında buradaki "cek" eki fazla. İşsizlikte yükseliş çoktan başladı bile. Mevsimsel düzeltilmiş verilere göre işsizlik mart ayından beri yükseliyor. Ekonomideki son gelişmeler bu yükselişi daha da hızlandıracak.
Geçen yıl bu sıralarda parasını %11 faizle bir yıl vadeli mevduata yatıranlar reel olarak %11'lik kayba uğradı. Şu sıralarda parasını %24 faizle bir yıl vadeli mevduata yatıranların durumu bakalım gelecek yıl bu sıralarda ne olacak?
Ekonomi için Hazine'nin borçlanma faizinden ziyade kredi faizleri önemlidir. Kredi faizlerinin alt sınırı mevduat faizleri, mevduat faizlerinin alt sınırı da enflasyondur. Dolayısıyla enflasyonu düşürmeden faizi düşürmek mümkün değildir.
İhale iptalleri ve sınırlı borçlanmayla faizi düşürme yöntemi tam 25 yıl önce de denenmiş ama çok kötü netice vermişti. Umarım yine aynı şey olmaz.
Cari açıkta düşüş ne zaman iyi haber olur? 1) İthalattaki düşüşten değil ihracattaki artıştan kaynaklanıyorsa 2) İthalattaki düşüşten kaynaklanıyor ama yatırım ve aramalı değil tüketim malı ithalatı düşüyorsa Bunların dışında cari açıkta düşüş ekonomide küçülme demektir.
Reel dış ticarette küçülme sinyali var
TL'nin değeri dipten döndü
Enflasyondaki yükseliş hız kesti
Ne anlama gelecek? Ekonomide küçülme olduğu anlamına geliyor. Başka da bir anlamı yok...
Her haberin iyi tarafını görmek sorunları çözmek için iyi bir yöntem değildir. Bu şekilde sorun olduğunu bile fark etmezsiniz. Otomotivde şu an esas haber satışların dibe vurmuş olması. Bu ekonominin de dibe vurduğuna işaret ediyor ve acil çözüm gerektiriyor. Ama gerçek çözüm...
Kasımda 60 bin adet satış bile geçen yılın aynı ayına göre %40 düşüş demek. Zaten haberin iç sayfadaki devamında da böyle yazıyor. Buna canlanma denir mi? Vergi indirimlerinin ekonomideki daralmanın önüne geçmesi zor demiştim, hala aynı fikirdeyim.
İthalat üçüncü çeyrekte reel olarak yüzde 18,8 düşmüş. Bu ekonomik büyüme için hiç iyi bir haber değil. Ekonomi üçüncü çeyrekte küçülmeye başlamış olabilir.
Konuta var da otoya yok mu? Devlet stoktaki otoları da alsın. Hem bu işten daha karlı çıkar. Vergisiz fiyattan satışa çıkarırsa stoktaki otoları kısa zamanda eritir. Nasıl fikir ama...
Son Enflasyon Raporu'nun ( mutlaka okunması gereken bir bölümü. Okuyun ve bizi nasıl bir ücret-fiyat spiralinin beklediğini görün. O cinin şişeden hiç çıkarılmaması gerekirdi. Artık enflasyonda işler iyice zorlaştı (
Neye niyet neye kısmet. Ekonomisi en büyük ilk 10 ülke arasına girmeyi beklerken enflasyonu en yüksek ilk 10 ülke arasına girmişiz.
Turizm gelirlerinde yavaşlama var
Dış ticaret büyüme için umut vermiyor
Merkez'in işi artık daha zor
Ekim ayında enflasyonun daha da yüksek çıkmasına engel olan tek şey -TÜFE'deki ağırlığı epey düşük olan eğitimi saymazsak- ulaştırma grubundaki fiyat düşüşü olmuş. Gıda, giyim, ev eşyası vb'deki %10'luk indirimlerin etkisi nerede acaba?
Belki ÜFE'deki yükselişin durmasından bir teselli çıkabilir ama ÜFE ile TÜFE arasındaki fark hala çok yüksek.
Ekim ayı tüketici enflasyonu geçen yılı aşınca yıllık tüketici enflasyonu da yüzde 25'i aştı. Yine de benim beklediğimden daha az artığını da söylemeliyim.
Ekimde negatif enflasyon bekleyenler online mi?
Maç gibi maç. Arsenal-Liverpool. İngiliz ligi de olmasa futbolun ne kadar keyifli bir şey olduğunu unutacağız.
Bir taşla beş kuş vurulacakmış. (Türkiye Gazetesi, 03.11.2018)
Reel faizi enflasyon beklentilerine göre hesaplamak yanlış değil. Sorun enflasyon beklentilerini doğru ölçmekte yatıyor. Ben de bu haftaki @EkonomistDergi'deki yazımda buna değinmiştim.
Eee... İstatistiklerde güzel durabilir ama ekonomik büyüme açısından bir anlamı yok. Ekonomik büyüme için önemli olan ihracatın düzeyi değil ne kadar artış gösterdiğidir.
Ekim ayı dış ticaret verileri: İthalatta düşüş sürüyor. Bu ekonomide daralma sürüyor demek. Ama bu sayede dış ticaret açığı da düşüyor ve bu cari açığın da düşmeye devam ettiği anlamına geliyor. İhracatta ise artış var ama büyümeyi coşturacak kadar değil
Bu ortamda ekonomi ancak okkalı bir ücret zammıyla halkın satın alma gücü tekrar arttırılarak canlandırılabilir. Ama ücretler de maliyet kalemi olduğu için bu yeni fiyat artışlarına yol açar. Ücret ve fiyatlar tekrar dengelenene kadar enflasyonun nereye varacağını ise Allah bilir
Daraltıcı para politikasının genişlemeci etkileri (Ama keşke para politikası gerçekten sıkı olsaydı)
Genişlemeci maliye politikasının daraltıcı etkileri
Vergi indirimlerinin ekonomiyi canlandırmada işe yarayacağı kuşkulu. Neden mi? 1) Kur etkisiyle fiyatlar o kadar yükseldi ki vergi indirimleriyle bile muhtemelen ilk halinden çok yüksekte olacak. 2) Faizler o kadar yükseldi ki kredi kullanıp harcama yapmak pek mantıklı değil.
Ekonomiye güven düşmeye devam ediyor.
TCMB'nin yeni enflasyon tahminleri
Belki de krizle birlikte milli gelirimizin 1,5 trilyon TL dolayına düşeceğini hesap etmişlerdir. Olamaz mı? 😀
Eğitim seviyesinde dünyada orta sıraların da altındayız.
İhracatın GSYH içindeki payı yüzde 20'lerde, Türkiye'yi tek başına büyütmeye yetmez.
İşin acı tarafı bu durum sadece gençlere yeterli istihdam olanağı sağlayamamamızdan değil kültürel sorunlarımızdan da kaynaklanıyor. Ne eğitimde ne istihdamda olmayan genç erkeklerin oranı bazı Avrupa ülkelerinin gerisindeyken genç kızlarımızın oranı herkesi fersah fersah aşıyor.
Gençlerimizin yüzde 27,5'i ne eğitimde ne de istihdamda... Bu oranla Makedonya'dan sonra Avrupa'da ikinciyiz!
Reel ekonominin dördüncü çeyrek dönemdeki durumuna ilişkin ilk veri bugün geldi. İmalat sanayi kapasite kullanım oranı ekim ayında yıllık bazda 4,3 puan düşmüş. Yani durum vahim...
Piyasalardaki gerçek enflasyon beklentisinin buralarda olduğunu hiç sanmıyorum. Muhtemelen piyasalar şu anda gerçekleşen enflasyona bakıyor -adaptif beklentiler- ve fiyatlama kararlarını da ona göre alıyor. Ortada beklentilere yön verecek bir otorite olmayınca hep böyle olur.
TCMB'nin "finansal ve reel sektördeki karar alıcı ve uzman kişiler" arasında düzenlediği Beklenti Anketi'ne göre, geçen yıl bu sıralarda 12 ay sonrasına ilişkin enflasyon beklentisi %8,5'ti! Şimdi ise gelecek 12 aya ilişkin beklenti %17. Sizce bu beklenti ne kadar gerçekçi?
Doğru tespit, yanlış karar... Para politikası gerçekten sıkı olsa tamam da sıkı değil. Kaç yıldır aynı söylem var. Para politikası gerçekten sıkı olsa buralara gelir miydik hiç?
Bu ülkede bu tür "barış"lar bitmez.
Devletin her şeyinden şikayet edip sonra yine her şeyi devletten beklemek nasıl bir çelişkidir.
Tarımdan kaçış var!
Tarımdaki sorun emekli amcaları mendil kadar arazilerde üretim yapmaya teşvik ederek çözülemez. Arazileri birleştirip teknolojik tarım yapacak şirketlerin, büyük çiftçiliğin teşvik edilmesi lazım.
İllere göre konut satışları haritası
Bankalar ipoteksiz konut kredisi vermez. Acaba bu "diğer satışlar"ın ne kadarı peşin parayla, ne kadarı senetle yapılıyor? Bu gidişle vatandaştan en çok alacağı olan kesim inşaat şirketleri olacak!
Bence de...
İhraç ürünlerinin üretimi de ithal girdilere bağlı olduğu müddetçe zor biraz.
Beşeri sermayesi düşük illerde kişi başına gelir de düşük.
Enflasyondaki ve enflasyonist beklentilerdeki yükseliş sürdüğü müddetçe TCMB faizleri kademeli olarak yükseltmeye devam ederse daha iyi olur. Ne zaman ki enflasyon ve enflasyon beklentileri düşüşe geçer, o zaman faizleri kademeli olarak indirmeye başlayabilir.
Bir merkez bankasının para politikasında sürekli zikzaklar çizmesi doğru değildir. Doğru olan FED'in yaptığı gibi kademeli bir hareket tarzı izlemektir. Bunu yaparken de kılavuz olarak enflasyonu ve enflasyon beklentilerini almak gerekir.
Dışa açık ekonomilerde genişletici para politikalarının daraltıcı, daraltıcı para politikalarının genişletici etkilerinin ortaya çıkması mümkündür. Zaten biz de bu noktaya genişletici para politikalarının daraltıcı etkileriyle geldik.
Böyle bir durumda muhtemelen olacak olan kurlardaki düşüşün durması ve hatta yeniden yükseliş yaşanması ve bunun da amaçlananın aksine ekonomide daralmayı şiddetlendirmesidir. Oysa faiz artışı kurları biraz daha aşağıya çekerek ekonomiye destek verebilir.
İzlediğim kadarıyla, piyasadaki analistlerin çoğu 25 Ekim'deki PPK toplantısında TCMB'nin faiz arttırmayacağını tahmin ediyor. TCMB büyümeye destek olacağım diye gerçekten faizleri sabit tutarsa yaşadıklarından hiç ders almamış demektir.
Bu beklentilerle 25 Ekim'de faiz sabit tutulur mu?
Dolardaki düşüşe sevinmenin sakıncası yok. Ancak doların nasıl yükseldiğini ve şimdi neden düştüğünü iyi analiz edip unutmamamız lazım ki tekrar aynı hataları yapmayalım.
Ekonomi hiçbir zaman sadece ekonomi değildir.
ŞEKERİN VE ŞEKER SANAYİNİN TARİHÇESİ @ciftcisen aracılığıyla
TCMB faiz artırmaz mı yoksa artırmamalı mı? İkisi arasında fark var...
Ekonomide bir daralma sinyali de yurtiçi tüketim talebinin göstergesi olan perakende satışlardan geldi. Reel perakende satışlar ağustos ayında geçen yılın aynı ayına göre %3,1 düşüş gösterdi.
Bu düşüşte takvim etkisinin önemli rolü var. Takvim etkisinden arındırılmış serideki durum aşağıda. Ancak Türkiye'de GSYH büyümesi takvim etkisinden arındırılmamış seri üzerinden izleniyor. Bu yüzden büyüme konusunda tahmin yapmak için yukarıdaki grafiği dikkate almak gerekiyor.
Sanayide temmuzdaki beklenenin üzerindeki üretim artışından (%7,9) sonra ağustosta olağanüstü bir düşüş (%-11,0) geldi. İki ayın ortalaması negatif (%-1,6). Eylülde ciddi bir artış olmazsa üçüncü çeyrek de negatif çıkabilir. Bu da ekonominin geneli için küçülme habercisidir.
Yakında bize bir de "İşsizlikle Topyekün Mücadele Programı" gerekecek... İşsizlik oranı uzun bir aradan sonra önceki yılki seviyesini aştı. Temmuz ayı itibariyle şimdilik sadece 0,1 puanlık artış var ama muhtemelen ağustos ayından itibaren bu artış çok daha yüksek gerçekleşecek.
Bu haftaki yazım: "Ekonomideki kriz yoksulluğu arttıracak" #Sagalassos
Tutukluluğu ile değil Trump'ın bu işe el atmasıyla alakası var. Elbette temel neden o değil ama işleri iyice berbat ettiği de bir gerçek.
Ben esas ekonomide küçülme olduğu ortaya çıktığı zaman buna nasıl bir kulp bulup okura aktaracaklarını merak ediyorum.
Enflasyon sepeti!
Türkiye'de daha önce kimse şirketlere fiyat indirtmeyi akıl edememişti ama kamu zamlarını seçim öncesi tutup sonra toptan yapmak yaygın bir uygulama. Ama bunun feci sonuçları oldu. Mesela 1987'de bu yüzden enflasyon %30-40'tan %60-80 arasına çıkmıştı. Umarım tarih tekerrür etmez!
Cari işlemler dengesinin fazla vermesi sürpriz değil ve çok sevinilecek bir yanı da yok. Çünkü ekonomideki daralmadan kaynaklanıyor. Türkiye ekonomisi hızlı büyüdüğünde cari açık artar, yavaşladığında cari açık azalır. Maharet bu ikisini dengeli bir şekilde götürmekte yatıyor.
Vay canına!
ÜFE ile TÜFE arasındaki fark bu kadar açılmışken sırf bazı ürünlerin fiyatlarında %10 indirim yaparak enflasyon düşer mi? Çok zor...
Yükselişi yavaşlatabilir ama durdurması zor gibi.
Döviz kurlarında da yüzde 10 indirim yapılsaydı belki olurdu.
Yanlış. Onlar yıllık ortalama enflasyon tahminleri. IMF'nin yıl sonu tüketici enflasyonu tahminleri 2018 sonu için yüzde 20, 2019 sonu için yüzde 15,5.
Önceki tablodaki enflasyon tahminleri yıllık ortalama cinsinden. Yıl sonu enflasyon tahminleri aşağıdaki tablonun son iki sütununda yer alıyor. Muhtemelen eylül enflasyonu yayınlanmadan önce yapılan bu tahminler biraz iyimser kalmış:
IMF'nin Türkiye'ye ilişkin tahminleri ise aşağıdaki tabloda yer alıyor:
WEO'ya göre IMF'nin küresel ekonomiye ilişkin son projeksiyonları şöyle:
IMF, ilkbahar ve sonbaharda olmak üzere yılda iki kez World Economic Outlook (WEO) isimli bir rapor yayınlar. Bu rapor küresel ekonomideki gelişmeleri izlemek için çok yararlıdır. WEO'nun son versiyonu yayınlandı ve şuradan ulaşmak mümkün:
#Sagalassos çalıştayından benim çıkardığım sonuç: Yoksulluğu nasıl ölçeceğimizi tam olarak bilmiyoruz. En doğru yoksulluk ölçüsü maddi yoksunluk oranı gibi görünüyor. Ama onda da 2013 öncesi ve sonrası verileri tutarsız. Son verilere bakarsak halkımızın üçte bire yakını yoksul.
Bilanço etkisi ekonomiyi vuruyor
Dış ticarette haberler o kadar iyi değil
Enflasyon beklenenden de kötüye gidiyor
Başkan genel geçer bir şey söylemiş. Enflasyondaki mevcut artışın kur etkisi kaynaklı olduğu ve suni olmadığı ayan beyan ortada.
Teşekkür ederim. Beğendiğinize sevindim.
"Vergide yansıma" diye bir şey vardır, nihai ödeyicisi tüketicidir. Böyle bir adım fiyatı daha da yükseltmekten başka bir sonuç vermez.
Teşekkür ederim.
MB 13 Eylül'de faiz arttırdı diye enflasyonun hemen düşeceğini kim söyledi ki? Para politikası gecikmeli olarak işler. Bugünkü yüksek enflasyon yılların gevşek para politikasının sonucu. Eğer para politikası sıkı tutulursa enflasyon ancak gelecek yıl düşüşe geçer.
Korktuğumuz kadar varmış!!!
Yeri gelmişken şu makalemin de reklamını yapayım. Belki ilgi duyup bir okuyan olur. Tam metin erişimi için burayı tıklayın:
Türkiye geneline ilişkin enflasyon herkes için geçerli olmadığı gibi her bölge için de geçerli değil. Trabzon-Ordu-Giresun-Rize-Artvin-Gümüşhane'de yıllık tüketici enflasyonu %28'i geçti. En düşük enflasyon ise hala Ankara'da... Sizin bölgenizde ne kadar, aşağıdan bakıverin.
ÜFE'de 2000'leri geçtik 1990'lara doğru gidiyoruz. Bunun muhtemelen TÜFE'ye de yansıması olacak.
TÜFE'deki yükseliş beklentilerin çok ötesinde...
Türkiye geneline ilişkin enflasyon herkes için geçerli olmadığı gibi her bölge için de geçerli değil. Hatay-Kahramanmaraş-Osmaniye ile Trabzon-Ordu-Giresun-Rize-Artvin-Gümüşhane'de yıllık tüketici enflasyonu daha ağustos ayında %20'yi aşmış. En düşük enflasyon ise Ankara'da...
Çok hızlı şekilde cari fazla vermek güzel de böyle şeyler Türkiye'de genelde çok hızlı ekonomik küçülmeyle oluyor. İnşallah yine öyle olmuyordur.
Güzel bir şey. Türkiye'de bunu yapacak bir kurum yok mu? Mesela Türkiye Ekonomi Kurumu?...
Dini bayram tatillerinin ekonomik göstergeleri nasıl etkilediğini kitabımda yazmıştım. Buyurun okuyun. Kitapta bunun gibi daha pek çok bilgi var. Fırsatını bulmuşken reklamımızı da yapalım. 🙂
Bu arada, kimsenin keyfini kaçırmak istemem ama eylül ayında ihracatta yaşanan yüksek artış da geçen yılın eylül ayında ayın başlarına denk gelen Kurban Bayramı tatili yüzünden ihracatın çok düşük gerçekleşmesinden kaynaklanıyor. Bu artışın sürmesi pek mümkün görünmüyor.
İthalatta dört aydır düşüyor. Bu ekonomide ciddi bir yavaşlamanın işaretidir. İlk çeyrekte %22,7 ve ikinci çeyrekte %5,5 artan ithalat üçüncü çeyrekte %15,5 düştü. Bu ilk çeyrekte %7,3 ve ikinci çeyrekte %5,2 olan büyümenin üçüncü çeyrekte çok aşağılarda olacağını gösteriyor.
Eylül ayı dış ticaret verileri
İSO'nun PMI da "Ekonomide kriz var" diyor.
Kıskanılacak bir tablo
"Neden şirketler peş peşe konkordato ilan ediyor?" diye merak edenler bu tabloya bakmalı. Ya da "Amerika'nın parasının değer kazanmasından bize ne" diyenlere de ithaf edebiliriz.
Kur artışı dış borç faturasını nasıl kabarttı?
Önümüzdeki dört yılın dış borç ödeme projeksiyonu
Bu oranlar yer değiştirmeden cari açık kapanmayacak!
Kitabın ilk baskısı 1776'da yapılmakla birlikte sonraki yıllarda yeni baskıları yapılmıştı. O yeni baskılarda da, tıpkı bugünkü yazarların da yaptığı gibi, Smith güncellemeler ve eklemeler yapmıştı.
Eski çalışmalarımı görmek/ulaşmak isteyenler de web sitemi ziyaret edebilir:
Yeni makalem: "BORSA EKONOMİNİN BAROMETRESİ MİDİR? TÜRKİYE’DE EKONOMİK AKTİVİTE İLE HİSSE SENEDİ FİYATLARI ARASINDAKİ NEDENSELLİK İLİŞKİSİ" Tam metin erişimi için burayı tıklayın:
Ekonomik güven endeksi 2008 krizindeki düzeylerine indi. Krizde olup olmadığımızdan hala şüphesi olan var mı?
Kriz talep yetersizliğinden ortaya çıkmadı ki devlet eliyle talebi arttırarak krizden çıkalım. Tersine bu kriz devletin eliyle ötelene ötelene bugüne kadar ertelendi. Ama daha fazla öteleyecek cephane kalmadı. Çözüm için artık sorunun kaynağına inmek gerek.
Devletin hesapsız harcamaları yüzünden krize girmiş bir ekonomide krizden çıkış için kamu harcamalarını arttırmayı önermek yangını üstüne benzin dökerek söndürmeyi önermek gibidir. Bunu önerenler var. Aman sakın ha!
ABD'de merkez bankası sana faizin üç yıl sonra nerede olabileceğini aşağı yukarı söylüyor. Hesabını kitabını buna göre yap diyor. Türkiye'de faizin yarın ne olacağı bile çok belli değil. Sizce hangisi doğru yapıyor? Acaba bu işler başımıza bundan mı geliyor?
FED bu toplantıda faizi 25 baz puanlık artışla %2-2,25 arasına çıkardı. FED üyeleri faizin bu yılın sonunda %2,4, 2019 sonunda %3,1, 2020 sonunda %3,4 ve 2021 sonunda yine %3,4 olmasını bekliyor. Demek ki faiz artışları iki yıl daha sürecek.
FED üyelerinin ABD ekonomisine ilişkin tahminleri...
Yapılan araştırmalar gösteriyor ki, Türkiye'de ihracat kurlardan ziyade ihracat pazarlarımızdaki gelire duyarlıdır. Kur artışları ihracatı arttırarak değil ithalatı azaltarak cari açığı düşürür. Şu anda da aynen böyle oluyor.
Betam » Ekonomik Büyüme ve Tahminler: Eylül 2018
Ortalama yaşam süresinde Avrupa'nın neresindeyiz?
TÜİK, Kültürel Miras, 2017
TÜİK, Hayat Tabloları, 2015-2017
Üçüncü çeyrekte azalış yaşanacak hatta yaşanmaya başladı bile ama ekonomi yavaşladığı için...
Eylül ayı enflasyonu nasıl çıkacak, korkuyla bekliyorum.
Gerçi TL'nin değerindeki düşüşün doğru hesaplanmasını sağlar ama sıfıra doğru yaklaşırsa anlatması zor olur.
Yaşanan kriz döviz krizi olduğu için borç yapılandırmasıyla çözülemez. Özel sektör Türkiye'deki bankalardan aldığı borçları yapılandırabilir ama yurtdışından aldığı borçların yapılandırılmasını nasıl sağlayacak? Bankaların yurtdışından aldığı borçları kim yapılandıracak?
Öyle bakıyoruz. Çünkü Hazine de öyle bakıyor, bu konudaki verileri TL cinsinden yayınlıyor.
Peki, döviz kurlarında hiç artış yaşanmasa merkezi yönetim borç stoku şimdi ne olurdu? Yanıtı grafikte: 920,8 milyar TL. Yani kurlardaki sıçrama hükümetin borç yükünü 232,6 milyar TL arttırdı. Bir başka deyişle, şu andaki borç yükünün %20'si bu yılki kur artışından kaynaklanıyor.
Ekonomide kriz var. Nedenini bilmeliyiz ki çözüm bulalım. Elektrik kesilince elektriği, su kesilince suyu geri getirmeye çalışırız. Bu kriz ülkeye döviz girişinin kesilmesinden kaynaklandığına göre döviz girişini yeniden sağlamalıyız. Çözümü başka yerde aramayın.
Önlenemez de... Zam yapmaya gücü yeten yapacaktır.
Garip ama gerçek! Sonu 8 ve 9 ile biten yıllar Türkiye ekonomisine yaramıyor. Özellikle son 50 yıldır bu böyle. Gidişatın yine bu yönde olduğunu görünce nisan ayında şu yazıyı yazmışım. Ama kaderden yine kaçamadık.
Bunun böyle olacağını eylül başında yazmıştım: Nedenlerini ve sonuçlarını merak ediyorsanız yazıya bir göz atıverin.
Geçen haftanın gözden kaçan verisi... Kur etkisi hükümetin borcunu bakın nasıl fırlattı.
Seyfettin Gürsel: Orta Vadeli Program bardağı ne kadar dolu ya da boş? #t24 @t24comtr aracılığıyla
Kitabım sonunda D&R ve idefix'te de satışa çıkmış. Buradan buyurun:
Kurların gelecekteki seyrini öngörmek elbette çok zor ama en azından bugünkü durum baz alınıp önümüzdeki yıllar için de enflasyon kadar artış olacağı varsayımı yapılabilirdi.
YEP'teki TL ve dolar cinsi GSYH büyüklüklerinden hesapladığım ortalama dolar kurları bunlar: 2018: 4,90 TL 2019: 5,60 TL 2020: 6,00 TL 2021: 6,20 TL Anlaşılan dolar cinsinden kişi başına GSYH fazla düşmesin diye eller gerçekçi tahminler yapmaya gitmemiş.
Yeni ekonomik programdaki büyüme ve enflasyon hedefleri makul görünüyor. Bütçe açığı, cari açık ve işsizlik hedeflerini tutturmak zor olabilir. Tabii her şeyden önemlisi uygulamanın nasıl olacağı...
YEP İÇİN İLK DEĞERLENDİRMELERİM: * Büyüme ve enflasyon hedefleri makul. * Bütçe açığını oralarda tutmak zor. * 2021'de büyüme yeniden hızlanınca cari açığın düşük kalması için yapısal dönüşüm lazım, bu kadar sürede olmaz. * İşsizlik hedeflenenden daha yüksek seviyelere çıkabilir.
Büyüme: 2018: %3.8 2019: %2.3 2020: %3.5 2021: %5.0 Enflasyon: 2018: 20.8 2019: 15.9 2020: 9.8 2021: 6.0 Bütçe açığı 2018: %1.9 2019: %1.8 2020: %1.9 2021: %1.7 Cari Açık: 2018: %4.7 2019: %3.3 2020: %2.7 2021: %2.6 İşsizlik: 2018: %11.3 2019: %12.1 2020: %11.9 2021: %10.8
Ufff... Tüketici güveni eylülde 2008 krizi sırasındaki seviyesine düşmüş.
Krizden çıkış önerilerine bakıyorum; genelde ABD'nin 2008 krizinden çıkmak için yaptıklarını örnek alıyorlar. ABD'nin döviz cinsinden dış borcu, bunları ödemek için döviz bulma ihtiyacı var mıydı? Hayır. Ama bizim var. Dolayısıyla bize daha farklı önlemler gerek.
Batan şirketler konusunda yapılacak en iyi şey batmalarına izin vermektir. Onların pazar payı daha düzgün yönetilen şirketlere geçer. İşsiz kalanlar da bir müddet sonra o şirketlerde iş bulma imkanını elde eder. Batan şirketi kurtarıp sahibine geri vermek kaynak israfıdır.
Batan şirketler kurtarılacağına kamu mülkiyetine alınsın diyenler var. Devletin bu şirketleri düzgün yöneteceğinin garantisi var mı?
Konut satışları ağustos ayında geçen yılın aynı ayına göre düştü. Yükselen faizleri ve olumsuz baz etkisini -geçen yılın son aylarında satışların normalin üzerinde olması- düşünürsek yılın kalan dört ayında da konut satışlarında yükseliş yaşanması zor görünüyor.
Portekiz'de hindiye "Peru" diyorlarmış... Çeşitli Avrupa dillerinde "hindi" kelimesi ve kökeni) (Kaynak:
Aynen. Gerçi TCMB'nin kredibilitesi uzun zamandır düşük ama bu son gelişmeler bunun üzerine iyice tüy dikti.
Eğer iyi bakarsanız, piyasa faizlerini TCMB'nin arttırmadığını, dolar kurundaki sıçramanın getirdiği enflasyon artışı yüzünden piyasa faizlerinin yükseldiğini, TCMB'nin de yükselişine engel olamadığı piyasa faizlerine sonunda intibak etmek zorunda kaldığını görürsünüz.
"TCMB faiz arttırdı da ne oldu?" diyenler bir de şunu düşünsün: Faiz arttırımı olmasaydı acaba dolar şimdi nerede olurdu?
Gelir dağılımının son 12 yıldaki seyri. İnşaata dayalı büyümenin gelir dağılımına pek bir faydası olmamış... (Not: Gini katsayısı, sıfıra yaklaştıkça gelir dağılımında düzelmeye, 1'e yaklaştıkça gelir dağılımında bozulmaya işaret eden bir ölçüdür.)
Ben hiç vergi dairesine dövizle ödeme yapan kimseyi duymadım. Söylediğiniz başka bir şey.
Dün sanayi üretimi beklenenden yüksek çıkmıştı ama perakende satışlarda pek bir sürpriz yok. Reel perakende satışlardaki yıllık artış temmuz ayında yüzde 3,8'e indi. İstikrarlı bir şekilde yavaşlamayı sürdürüyor ve iç talepte zayıflamaya işaret ediyor.
Evet. Vergiler USD ile toplanmadığına, harcamalar da USD ile yapılmadığına göre öyle...
"Ortalama tüketici" sırf yerli diye daha pahalı ürünü almaz. Hele ki böyle kriz dönemlerinde. Dışa açık bir ekonomide, dünya fiyatlarından daha ucuza üretim yapamadığınız müddetçe, yerli ürüne talep yaratmak pek mümkün değildir.
Belki farkında değilsiniz ama ticaret savaşları küresel ticareti olumsuz etkilemeye başladı bile. Buyurun iki hafta önceki yazım: İç talebin yavaşlamaya başladığı bir dönemde ihracata daha çok yönelmek zorunda olan Türkiye için hiç iyi bir haber değil bu.
Faizi kim yükseltti? Hazine mi TCMB mi? Buyurun buradan bakın. TCMB faizi tutmaya çalışırken Hazine'nin borçlanma faizi yükselişteydi.
Bütçe açığını tutabilene aşk olsun. Merkezi yönetim bütçesinde yıllık -son 12 aylık- bütçe açığı ağustos ayında 73,4 milyar TL'ye ulaşarak yeni bir rekor kırdı.
Zaten başka çare yok ama ticaret savaşları ortamında şu anda o iş de biraz zor.
Yabancıyı kaçırırsan kurları tutamazsın! Yabancıların DİBS Stoku ve Dolar Kuru (Yıllık yüzde değişim) Kaynak: TCMB-EVDS
Bu veriler 2017 yılına ait. Kur artışı yüzünden 2018 yılı verileri belli olduğunda muhtemelen daha aşağılara düşeceğiz.
Yani ilk 20 ekonomi arasında yer almamızı verimliliğimize değil kalabalık nüfusumuza borçluyuz.
Ama kişi başına gelirde 64. sıradayız.
Dünyanın en büyük 17. ekonomisiyiz
Ekonomi ikinci çeyrekte hız kesti
Faiz artışı sorunları çözmeye yeter mi?
Göstergeler bazen birbirinden farklı sinyaller verebilir. Ama uzun süre öyle gitmez. Önümüzdeki aylarda bu ikisinden biri diğerine uymak zorunda kalacak. Burada olmayan diğer göstergelerdeki gelişmeleri de dikkate alırsak, büyük ihtimalle sanayi üretimi işsizliğe uyacak.
Mevsimsel düzeltilmemiş işsizlik oranında da 10 aydır süren önceki yılın aynı ayına göre düşüş haziran ayında durmuş durumda. Bu da ekonomide yavaşlama işaretidir. Muhtemelen önümüzdeki aylarda yükselmeye başlayacak.
Ama işsizlik oranları başka bir hikaye anlatıyor. Mevsimsel düzeltilmiş işsizlik oranı haziran ayında 0,3 puan daha yükselip yüzde 10,9'a çıktı. Son dört ayda 1 puanlık yükseliş var. Bu ise ekonomide ciddi bir yavaşlamanın işaretidir.
İşte bunu beklemiyordum. Temmuz ayında sanayi üretimi beklenenin çok üzerinde çıktı. Ekonomiyi resesyona sokmamak için direnen sanayicilerimizi tebrik ediyorum.
Daha ziyade katma değerli ihracat. Dış açığı daha fazla gömlek ihraç ederek kapatamayız. Daha fazla teknoloji ürünü ihraç etmemiz gerek.
Biz biraz fazla acele ettik desenize...
Türkiye'de tüketimin yüksek yatırımların düşük olduğu görüşü yaygındır. Ama buraya bakarsak sorun onlarda değil ihracatta gibi görünüyor. GSYH'ye oranı dünya ve gelişmiş ülkeler ortalamasının altında. Daha fazla ihracat yapmamız lazım ama ithalatı da azdırmayan cinsinden olmalı.
Ekonomide bu hafta neler olacak?
Ekonomide geçen hafta neler oldu?
Örneğin gelecek hafta şu verileri gördüğümüzde işin rengini anlamaya başlayacağız. Esasında dış ticaret verileri ve kapasite kullanım oranı gibi göstergeler çoktan bu yönde sinyal vermeye başladı ama en önemli sinyalleri sanayi üretimi ve perakende satışlardan bekliyoruz.
Şu anda muhtemelen bunların ikisi de yaşanıyor. Ama istatistiklere tam olarak yansımasını 10 Aralık'ta 3. çeyrek GSYH verileri yayınlanınca göreceğiz. Fakat bazı öncü göstergeleri takip ederek önceden bilgilenme imkanı var. Bizi takip edin siz de bunlardan haberdar olun.
Ekonomiyi resesyona faiz artışı değil kurlardaki sıçrama soktu. Kur sıçraması bunu iki yoldan yapar. Birincisi, enflasyonu yükselterek satın alma gücünü ve dolayısıyla tüketimi düşürür. İkincisi, döviz borçlusu şirketlerin borç yükünü arttırıp yatırımlarını kısmalarına yol açar.
Bir yanlışı düzeltelim. TCMB'nin faiz artışı ekonomiyi resesyona sokmayacak. Ekonomi çoktan resesyona girdi bile. TCMB faiz arttırdığı için değil, zamanında faiz arttırmadığı için girdi. Faizi zamanında arttırsa ekonomi yavaşlayacak ama işin ucu bir resesyona kadar gitmeyecekti.
İçinden Kanal İstanbul geçen OVP güven yaratır mı?
OVP her yıl yayınlanan rutin bir programdır. İçindeki hedeflerin tuttuğu da pek görülmüş değildir. Bu kez piyasalar OVP'nin bir istikrar programı tadında olması beklentisine girdi ama ben öyle olacağına pek emin değilim. Siz de beklentilerinizi çok yüksek tutmayın derim.
Ekonomide gelecek hafta neler olacak?
Ekonomide geçen hafta neler oldu?
Kitabım 'kitapyurdu'nda da satışa sunulmuş. Buradan buyurun:
TCMB bastığı paranın değerini korumakta kararlı davranırsa siyasetçileri bir an önce çözüm bulmaya zorlayabilir. Son 8 yılda böyle davransaydı işler hiç bu noktaya gelmeyebilirdi. "Elimden bir şey gelmez" diye yine sipere çekilirse siyasi çözümün de yine gecikmesine yol açar.
TCMB'nin faiz artış gerekliydi ama yeterli değil. Kur şoku büyük ölçüde siyaset kaynaklı olduğu için çözümün de siyasetten gelmesi gerekiyor. Eninde sonunda da oradan gelecek. Ne kadar çabuk gelirse fatura o kadar düşük olacak, ne kadar gecikirse fatura o kadar kabaracak.
Zamanında önlem almayan, bağımsızlığının gereğini yapmayan TCMB de sorunun bir parçası olmuyor mu?
Cari açık düşüyor. Sevinelim mi? Cari açıktaki düşüş ihracatın ithalattan daha hızlı artmasıyla gerçekleşseydi sevinebilirdik ama bu düşüş ithalatın çöküşü nedeniyle gerçekleşiyor. O da ekonomideki yavaşlamanın göstergesidir. Muhtemelen 3. çeyrekte çok sert bir yavaşlama çıkacak.
Piyasanın yeni takvimi belli oldu.
Teşekkür ederim. Beğendiğinize sevindim.
Hangi kur üzerinden???
Hatırlatma zamanı: Son PPK toplantısından sonra şu yazıyı yazmıştım. Umarım yine benzer bir yazı yazmak zorunda kalmam.
Ama faiz artışı kesin çözüm müdür derseniz hayır değildir. Sadece zaman kazandırır. Kesin çözüm için kur şokuna neden olan faktörlerin ortadan kaldırılması gerekir.
Ekonomi daralırken faiz arttırılır mı diyenler var. Eğer daralma kur şokundan kaynaklanıyorsa evet arttırılır. Daralma başka bir nedenle talebin düşmesinden kaynaklansaydı faizde artırım değil ındirim yapılabilirdi. İlkinin örneği 2001, ikincisinin örneği 2008 krizidir.
Faiz artacak mı artmayacak mı? Kafalar karışık. İnsanın inanası gelmiyor. Şu açıklama mevcut para politikası uygulamasının iflasının ilânıydı ama ifadeler muğlak. Piyasa bunu "faiz artacak" diye okudu ama "yeniden şekillendirme" her anlama gelebilir.
Ağustos ayında TÜFE enflasyonu yüzde 17,90'a gelirken ÜFE enflasyonu yüzde 32,13'ü buldu. Önümüzdeki aylarda ÜFE'den TÜFE'ye geçiş olacak mı? Büyük ihtimalle olacak. Geçen yıl bu konuda şöyle bir çalışmamız olmuştu. Meraklısına arz ederim:
Başlığa aldanmayın, "Geçti Bor'un pazarı, sür eşeği Niğde'ye..." anlamında söylüyor.
Türkiye'de GSYH içinde vergi-sübvansiyon payı dünya ortalamasının ve gelişmiş ülkelerin 2 katı. Nedir bunun anlamı? Eğer metodolojik bir hata yoksa, vergi toplamakta biraz fazla ileri gitmişiz galiba. @ugurses @mahfiegilmez @onerguncavdi @guvsak
Tarım sektörünün bir çeyrek dönem ya da bir yıl küçülmesi önemli değil. Bu konjontürel bir gelişmedir, bugün düşer yarın çıkar. Tarımın esas sorunu işte budur: İstihdamdaki payının GSYH'deki payından 3 kat daha fazla olması. Bu, düşük verimlilik, düşük gelir ve yoksulluk demektir
AVM ciro endeksi temmuzda yüzde 22,4 yükseldi #t24 @t24comtr aracılığıyla
Güneş ve rüzgar enerjisi projeleri Sahra Çölü'nü yeşillendirebilir mi? #t24 @t24comtr aracılığıyla
Temel ekonomik göstergeleri takip ederek ekonomide geleceği okumanın yollarını, bu göstergelere nerelerden ulaşılabileceğini ve analiz yapılırken nelere dikkat edilmesi gerektiğini anlatan bir kitap yazdım. Herkese tavsiye ederim.
2. çeyrekte ihracat reel olarak artmadı düştü. Bu dönemde mal ve hizmet ihracatından büyümeye gelen 1 puanlık katkı hizmet ihracatının eseri. O da ağırlıklı olarak turizm demek. Kutlamak için birilerini arayacaksanız ihracatçıları değil turizmcileri arayın.
Bana kalırsa 3. çeyrekte de sıfıra yakın hatta negatif gelmesi ihtimali var.
Bugün açıklanan büyüme verileri ikinci çeyreğe yani üç ay öncesine ait. Faizlerdeki tırmanış ikinci çeyreğin ortalarında başladığı için bu dönemdeki büyümeye etkisi sınırlı oldu. Finansal piyasalardaki dalgalanmanın ekonomiye esas olumsuz etkisi üçüncü çeyrekte görülecek.
İthalatta üç aydır düşüş var
Enflasyonda işler sarpa sarıyor
İkinci çeyrekte büyüme kaç çıkar?
